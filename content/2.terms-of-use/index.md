---
title: شرایط و مقررات مارکت
description: "سند قوانین و شرایط استفاده از بازار اجتماعی بیت‌نت مارکت"
navigation: /terms-of-use
icon: octicon:law-16
---

:TermsOfUse

:SimpleTabs
<br>
# <div style="font-size: 2.75rem; line-height: 1.5; text-align: center; margin-bottom: 2rem"> قوانین و شرایط استفاده از بیت‌نت مارکت</div>

::CollapseSimple  
### 1. طرفین قرارداد
#description
::CollapseSimple
#### 1.1. طرف اول قرارداد
#detail
(1) این قرارداد بر اساس ماده ۱۰ قانون مدنی و به صورت دوجانبه و مطابق مفاد و شرایط این سند، میان طرفین آن منعقد می‌شود.
طرف اول قرارداد پلتفرم بازار الکترونیکی بیت‌نت مارکت (به نشانی اینترنتی bitnetmarket.com) و تمامی سرویس‌ها، ابزارها، اپلیکیشن‌ها و سایر وب‌سایت‌ها و دامنه‌ها و نشان‌های تجاری وابسته به آن است که از این پس در این سند «بیت‌نت مارکت» نامیده می‌شود.

- **تبصره 1**: بیت‌نت مارکت یک پلتفرم بازار الکترونیکی است نه فروشگاه اینترنتی و نقش ایجاد زیرساخت مناسب برای تعامل میان تأمین‌کنندگان و مصرف‌کنندگان بیرونی محصول (کالا) را در چارچوب و قواعد این قرارداد برعهده دارد. به عبارت دیگر، بیت‌نت مارکت به شکل یک واسطه میان مشتریان و عرضه‌کنندگان کالا فعالیت می‌کند بدون آن‌که خود طرف معاملات یا توابع معاملات میان آنان قرار گیرد و صرفا خدمات بازاریابی و خرید و فروش الکترونیکی امن را فراهم می‌کند.
::
::CollapseSimple
#### 1.2. طرف دوم قرارداد
#detail
(2) تمام اشخاصی که طبق تعریف و مفاد این سند، در بیت‌نت مارکت ثبت‌نام و یا از خدمات آن (موضوع قرارداد) استفاده می‌کنند که از این پس در این سند حسب مورد «کاربر/کاربران»، «فروشنده/فروشندگان» یا «مشتری/خریدار/خریداران» خوانده می‌شوند.
::
::CollapseSimple
#### 1.3. تعاریف
#detail
(3) در قرارداد حاضر، اصطلاحات زیر در معانی مذکور در این ماده به‌کار رفته‌اند. کلماتی که تعریف نشده‌اند، توسط مرجع تفسیر در این قرارداد تفسیر می‌شوند.
- **الف. کاربر**: هر شخصی که وارد بیت‌نت مارکت می‌شود، کاربر بیت‌نت مارکت است و ملزم به رعایت مقررات این قرارداد است.
- **ب. فروشنده**: هر شخصی که وارد بیت‌نت مارکت می‌شود و با درج اطلاعات لازم، در بیت‌نت مارکت محیطی مجازی برای فروش محصولات خود ایجاد می‌کند، فروشنده نامیده می‌شود.
- **ج. بیت‌نت مارکت**: سایت بیت‌نت مارکت به نشانی bitnetmarket.com، اپلیکیشن «بیت‌نت مارکت» و تمامی ملحقات آن‌ها به صورت کلی «بیت‌نت مارکت» نام دارد و در این سند به صورت کلی از آن‌ها با عنوان «بیت‌نت مارکت» یاد می‌شود.
- **د. تراز**: به وضعیت مالی فروشنده، «تراز» گفته می‌شود که در قسمت پنل مدیریت فروشنده، گزینه تسویه حساب و امور مالی قابل مشاهده است.
::
::

::CollapseSimple
### 2. موضوع قرارداد
#detail
(4) استفاده از بیت‌نت مارکت در چارچوب این سند، اخلاق و عرف جامعه شامل موارد ذیل می‌گردد:
اول، خرید و فروش کالا و خدمات مجاز در بستر الکترونیکی، به شکل غیر هرمی و غیر شبکه‌ای، با هدف مصرف، تجارت، بازرگانی، واردات یا صادرات.
دوم، برقراری ارتباط و انتشار محتوا در بسترهای بیت‌نت مارکت در راستای خرید و فروش کالا.
::

::CollapseSimple
### 3. شرایط عضویت و فعالیت
#detail
(5) این قرارداد و سایر آیین‌نامه‌ها و دستورالعمل‌های اجرایی که از طریق راه‌های ارتباطی بیت‌نت مارکت به صورت عمومی یا موردی به اطلاع کاربر می‌رسد، مجموعاً جزو شرایط ورود و استفاده و بهره‌برداری از بیت‌نت مارکت است. صرف ورود و استفاده کاربران از بیت‌نت مارکت، به‌منزله پذیرش همه قوانین و مقررات فوق‌الذکر است.
<br>
<br>
(6) در صورت به‌روزرسانی این قرارداد یا سایر آیین‌نامه‌ها و دستورالعمل‌ها، موارد تغییر یافته یا جدید در ابتدای هر ماه شمسی از طریق صفحه آخرین تغییرات قوانین بیت‌نت مارکت به نشانی bitnetmarket.com/about/terms-update، به اطلاع کاربر خواهد رسید و وی می‌بایست نسبت به ادامه‌ی استفاده یا عدم استفاده از بیت‌نت مارکت تصمیم‌گیری کند و اگر مفاد قرارداد جدید را نمی‌پذیرد لازم است از خدمات بیت‌نت مارکت استفاده نکند. پس از تغییرات جدید در قانون و ادامه‌ی استفاده از خدمات بیت‌نت مارکت توسط کاربر، حتی صرف بازدید یا جستجو در یکی از بسترهای بیت‌نت مارکت، به معنای موافقت با قرارداد جدید می‌باشد.
<br>
<br>

::CollapseSimple
#### 3.1. مالکیت و مسئولیت بیت‌نت مارکت و کاربر
#detail
(7) ایجاد حساب کاربری در بیت‌نت مارکت به منزله «مجوز قابل فسخ، استرداد، غیرانحصاری و مشروط به شرایط برای استفاده از بیت‌نت مارکت» است و مفاد این قرارداد و دیگر اسناد بیت‌نت مارکت، هیچ نوع تعهد، توافق و قراردادی نظیر ایجاد شعبه، مشارکت و سرمایه‌گذاری مشترک، یا رابطه‌ای نظیر استخدامی یا پیمانکاری، حق فنی، شراکت، عاملیت فروش، نمایندگی یا مانند آن را مابین کاربر و بیت‌نت مارکت ایجاد نخواهد کرد.
<br>
<br>
(8) بیت‌نت مارکت هنگام ایجاد حساب کاربری یا ارائه خدماتش، مجاز است در مراحل و زمان‌های مختلف اطلاعاتی را از کاربر به صورت الکترونیکی یا کاغذی یا اشکال دیگر و به صورت منفرد یا متعدد درخواست و دریافت کند.
<br>
<br>
(9) کاربر با ایجاد حساب کاربری، رضایت خود را جهت دسترسی بیت‌نت مارکت به اطلاعات خود و استفاده از آن، به ‌‌شیوه‌ای که در این قرارداد یا دیگر اسناد و دستورالعمل‌ها و آیین‌نامه‌های متعلق به بیت‌نت مارکت بیان می‌شود، اعلام می‌کند.
<br>
<br>
(10) اگر کاربر از طریق هر نوع سیستم الکترونیکی واسط و بیرون از بیت‌نت مارکت، به بیت‌نت مارکت متصل شود، درخواست دریافت اطلاعات از وی، تابع قوانین و شرایط ذکر شده در این قرارداد است.
<br>
<br>
(11) بیت‌نت مارکت نسبت به حفظ حریم شخصی و اطلاعات خصوصی کاربر متعهد است و از این اطلاعات برای بهبود تجربه‌های کاربری و تسهیل روابط تجاری فی‌مابین کاربران استفاده می‌کند. همچنین به دلیل رعایت مسائل امنیتی، صحت‌سنجی، پیگیری‌های حقوقی و قانونی، افزایش بهره‌وری و دقت در فرآیندهای کاری بیت‌نت مارکت، ممکن است اطلاعات دریافتی کاربر، توسط کارکنان مختلف بیت‌نت مارکت یا گروه‌های مشاور و همکار، در زمان‌بندی‌های مختلف رؤیت و بررسی گردد.

- **تبصره 1**: در صورت عدم تطابق مشخصات و اطلاعات ارائه شده از سوی کاربر، بیت‌نت مارکت می‌تواند مقررات خود را نسبت به کاربر اعمال کند.
- **تبصره 2**: بیت‌نت مارکت ممکن است در بازه‌های زمانی متفاوت و دفعات مکرر، حسب مورد، از اشخاص مدارک لازم جهت احراز هویت یا احراز مجوزات لازم برای کسب‌وکار یا مسائل دیگر درخواست کند.
<br>
<br>
(12) مطابق این قرارداد، شخصی که شماره یا ایمیل وی به عنوان شماره اصلی فروشنده انتخاب شده باشد، به بیت‌نت مارکت وکالت داده است که در صورت عدم پاسخگویی یا عدم تمایل به ادامه همکاری، بیت‌نت مارکت بتواند در خصوص پنل فروشندگی وی تصمیم گیری نماید. اتخاذ هر تصمیمی در این رابطه الزامی است و کاربران حق اعتراض به آن را ندارند.
<br>
<br>
(13) فعالیت‌های کاربر در بیت‌نت مارکت، با حساب و نام کاربری‌ وی پیوند دارد و تمام یا بخشی از اطلاعات کاربری و فعالیت‌های وی به صورت پیش‌فرض در وب‌سایت اصلی بیت‌نت مارکت و نیز اپلیکیشن‌ها و سایر ابزارها و صفحات وابسته به آن، برای عموم قابل‌مشاهده است. همچنین این اطلاعات در فضای مجازی و اینترنت (مانند نتایج موتورهای جستجوگر ایرانی و خارجی و شبکه‌های اجتماعی وابسته به اینترنت)، در دسترس دیگران قرار دارد.

- **تبصره 1**: از جمله اطلاعات کاربر و فعالیت‌ وی در بیت‌نت مارکت از این قرار است: نام، عکس‌، تاریخ پیوستن و حضورهای مختلف در بیت‌نت مارکت، محصولاتی که خرید کرده‌ یا درباره آن‌ها نظر و امتیاز داده‌ است، نظرهای کاربر در صفحات مختلف بیت‌نت مارکت، دنبال‌کنندگان و دنبال‌شوندگان کاربر، صفحه فروش و صفحات محصولات، محصولات فروش رفته و تعداد آنها، نظرها و امتیازهای خریداران و مخاطبان بیت‌نت مارکت در صفحه فروش یا محصولات فروشنده و دسته‌بندی‌ها و رتبه‌بندی‌های انجام گرفته از سوی بیت‌نت مارکت.

(14) بیت‌نت مارکت فقط نسبت به حفظ حریم شخصی و اطلاعات خصوصی کاربر در بیت‌نت مارکت (طبق تعریف طرف اول این قرارداد در ماده 1) مسئولیت دارد و در قبال هیچ یک از اشخاص دیگر اعم از شرکا و همکاران تجاری و دیگر اشخاص ثالث بهره‌بردار از خدمات بیت‌نت مارکت، هیچ تعهد و مسئولیتی ندارد. اطلاعاتی که در قلمرو عمومی قرار می‌گیرند نیز از این حیث مستثنی هستند.

- **تبصره 1**: بیت‌نت مارکت در تعامل با برخی شرکت‌ها و ارائه‌دهندگان خدماتی که به آنها نیاز دارد، با بهره‌گیری از ابزارهای تحلیل داده و نتیجه حاصل از آن، به تحلیل، طراحی و اجرای برنامه‌های بازاریابی خواهد پرداخت. همچنین با ارائه‌دهندگان خدمات جمع‌آوری، بهره‌برداری، ارتقا و تحلیل اطلاعات جهت ارائه خدمات بهتر به مخاطبان و کاربران خود، همکاری می‌کند. استفاده از داده‌ها و اطلاعات کاربران به‌صورت بی‌نام و حفظ محرمانگی داده‌هاست و افشای داده‌های بانام صرفاً با رضایت صاحب یا صاحبان داده صورت می‌پذیرد.
- **تبصره 2**: بیت‌نت مارکت با هدف افزایش بهره‌وری، توسعه اکوسیستم کسب‌وکارهای خرد، افزایش سطح رضایت مشتریان، توسعه و ارتقای پلتفرم بیت‌نت مارکت و کسب‌وکارهای حاضر در آن، حسب مورد و تعریف طرح‌های احتمالی در تعامل با دانشگاه‌ها، اساتید و پژوهشگران، مجاز است اطلاعات طبقه‌بندی‌شده در اختیار خود را با رعایت اصول حمایت از داده‌ها در دسترس افراد و مجموعه‌های فوق‌الذکر قرار دهد.

(15) بیت‌نت مارکت اطلاعات کاربر را به شخص ثالث، بدون دریافت رضایت وی یا در مواردی که در این قرارداد ذکر شده است نمی‌فروشد و از آنها استفاده تجاری نمی‌کند.
<br>
<br>
(16) بیت‌نت مارکت به دلایل متعددی، از جمله درک رفتار کاربران و مخاطبان خود و تدارک تجربه بهتری برای آنها، از فن‌آوری‌هایی مانند کوکی‌ها (نظیر cookies, clear gifs, log files, and flash cookies) استفاده می‌‌کند.
<br>
<br>
(17) بیت‌نت مارکت راه‌های ارتباطی خود با کاربران را از طریق سایت رسمی خود به نشانی bitnetmarket.com اعلام می‌کند و از این طریق با کاربران خود ارتباط برقرار می‌کند و در قبال سوءاستفاده از ارتباط تقلبی و غیر واقعی هیچ مسئولیت مدنی و کیفری ندارد. بیت‌نت مارکت برای ارتباط گرفتن با مشتری فقط از راه‌های زیر اقدام می‌کند:
اول: قسمت گفتگوی بیت‌نت مارکت، که از حسابهای زیر استفاده می‌شود:
حساب کاربری رسمی بیت‌نت مارکت، که دارای تیک تایید است.
حساب‌های کاربری مورد تایید بیت‌نت مارکت که دارای برچسب «تیم پشتیبانی» در شناسه‌های کاربری خود هستند.
دوم: ارسال پیامک از طریق سرشماره های:
سوم: تماس از طریق شماره‌های:
چهارم: پست الکترونیکی به نشانی:
team@bitnetmarket.com
<br>
<br>
(18) بیت‌نت مارکت اطلاعات کاربر را در صورت درخواست رسمی مراجع ذی‌صلاح قضایی، انتظامی و قانونی در اختیار آنها قرار خواهد داد.
<br>
<br>
(19) حق مالکیت بیت‌نت مارکت بر مجموعه دارایی‌های مادی و غیر مادی‌اش محفوظ است و بهره‌برداری و استفاده از هر یک از آنها از طرف اشخاص دیگر، خارج از مقررات بیت‌نت مارکت یا عرف و عادت، به شکل مستقیم یا غیر مستقیم، با اهداف تجاری یا غیر تجاری، سوء‌استفاده تلقی می‌شود و ممنوع است و علاوه بر مقررات این قرارداد حق پیگیری قانونی و قضایی برای بیت‌نت مارکت محفوظ است.
<br>
<br>
(20) بیت‌نت مارکت در قبال حوادث غیر مترقبه در بستر مبادلات الکترونیکی و خارج از اراده و قدرت خود، مانند قطع اینترنت و برق از سوی مراکز ذی‌صلاح، مسئولیتی ندارد.
<br>
<br>
(21) بیت‌نت مارکت در برابر تخلفات کاربر از مفاد این قرارداد و دیگر اسناد و دستورالعمل‌‌های متعلق به بیت‌نت مارکت یا نقض قوانین کشور یا ارتکاب اعمال مجرمانه، می‌تواند بدون اطلاع قبلی و یک‌طرفه نسبت به اعمال مقررات خود مطابق «دستورالعمل برخورد با متخلف» اقدام کند و در این موارد، نسبت به تأثیر احتمالی این اقدامات بر کار و درآمد کاربر، مسئولیتی نخواهد داشت.

- **تبصره 1**: مقررات انضباطی تکمیلی در مورد فروشندگان که در آیین‌‎نامه‌هایی مانند سلامت و کیفیت محصول بیان شده است، جزء لاینفک این قرارداد است.
- **تبصره 2**: بیت‌نت مارکت ممکن است از راه‌های مختلف ارتباطی، اعمال هر یک از مقررات فوق را به اطلاع کاربر برساند و یا پیش از اطلاع‌رسانی اقدام به اعمال مقررات خود کند و کاربر حق اعتراضی در این موارد نخواهد داشت.
- **تبصره 3**: چنانچه کاربری با چند پنل فروش از طریق یکی از پنل های فروش خود مرتکب تخلف شود، بیت‌نت مارکت در اعمال این مقررات درخصوص تمامی پنل های فروش این کاربر محدودیتی ندارد.
::
::CollapseSimple
#### 3.2. ایجاد حساب کاربری و پنل فروش
#detail
(22) کاربر قبل از ورود و عضویت در بیت‌نت مارکت و استفاده از خدمات آن، می‌بایست مفاد این قرارداد را کامل و دقیق مطالعه و قبول کند. بنابراین صرف ورود و ایجاد حساب کاربری در بیت‌نت مارکت حتی بدون جستجو یا خرید و فروش در آن، به معنای اطلاع و موافقت کاربر با این قرارداد است.
<br>
<br>
(23) حداقل سن برای ایجاد حساب کاربری برای عموم اشخاص حقیقی، ۱۸ سال تمام و مشروط بر داشتن اهلیت قانونی برای معامله (بالغ، عاقل و رشید بودن) و عدم ممنوعیت قانونی برای آنهاست و بیت‌نت مارکت در موارد تخلف، مطابق دستورالعمل «برخورد با متخلف» اقدام خواهد کرد.
<br>
<br>
(24) برای ساخت حساب کاربری در بیت‌نت مارکت به یک شماره همراه معتبر و به‌نام کاربر یا یک ایمیل معتبر نیاز است و کاربر در برابر صحت اطلاعاتی که وارد می‌کند و مالکیت شماره همراه ثبت‌نامی تماماً و کاملاً مسئول خواهد بود. همچنین با هر شماره همراه یا ایمیل فقط یک حساب کاربری می‌توان ایجاد کرد.
<br>
<br>
(25) کاربر به صورت مستقل مسئول حفاظت از اطلاعات و امنیت حساب کاربری خود است. بنابراین تمام مسئولیت هر نوع استفاده از حساب کاربری به صورت اشتراکی یا تحت مدیریت دیگران یا غیر مجاز، به عهده کاربر است. به همین دلیل، کاربر در صورت مشاهده هرگونه مشکل در استفاده از حساب کاربری خود، می‌بایست آن را در کوتاه‌ترین زمان ممکن به بیت‌نت مارکت اطلاع دهد.
<br>
<br>
(26) انتقال مدیریت و دسترسی به حساب کاربری یا پنل فروش و هر نوع واگذاری مالکانه آن‌ها به دیگران (مانند اجاره)، بدون اطلاع و تایید بیت‌نت مارکت امکان‌پذیر نیست و در صورت اطلاع، بیت‌نت مارکت مجاز به اعمال مقررات خود خواهد بود.
<br>
<br>
(27) بیت‌نت مارکت نظارت و مسئولیتی درباره ارتباط و تعامل آنلاین یا آفلاین کاربران بیت‌نت مارکت با یکدیگر در درون یا بیرون از بیت‌نت مارکت ندارد مگر در موضوع و چارچوب این قرارداد.
::
::CollapseSimple
###### 3.3. انتشار محتوا و استفاده از آن
#detail
(28) هر آنچه کاربر هنگام استفاده از خدمات بیت‌نت مارکت در هر بستر متعلق به آن درج و منتشر می‌کند، محتوای کاربر محسوب می‌شود.
<br>
<br>
(29) کاربر هنگام درج هر نوع محتوا، می‌بایست قوانین کشور (مانند قانون جرایم رایانه‌ای، فهرست مصادیق محتوای مجرمانه و قوانین و مقررات تبلیغاتی کشور)، اخلاق و عرف جامعه و مفاد این قرارداد را رعایت کند و تمام مسئولیت و تبعات حقوقی و کیفری آن را بپذیرد.

- **تبصره 1**: اهم عناوین مصادیق محتوای مجرمانه عبارت است از: محتوا علیه عفت و اخلاق عمومی، مقدسات اسلامی، امنیت و آسایش عمومی، مقامات و نهادهای دولتی و عمومی، محتوای قابل‌استفاده برای ارتکاب جرایم رایانه‌ای، محتوای تحریک و ترغیب یا دعوت‌کننده به ارتکاب جرم، و محتوای مجرمانه مربوط به امور سمعی و بصری و مالکیت معنوی و... .
- **تبصره 2**: بخش مهمی از انتشار محتوا به فروشندگان در بیت‌نت مارکت و فروشگاه و محصول برمی‌گردد و به همین دلیل فروشنده بیت‌نت مارکت باید قوانین کشور و مقررات بیت‌نت مارکت را که به انتشار محتوا مربوط است با نهایت دقت رعایت کند. مهم‌ترین مسائل و مقررات در قسمت راهنمایی و آموزش بیت‌نت مارکت آورده شده و کاربران لازم است تا آن را مطالعه‌ کنند.

(30) در نام کاربری، نام فروشگاه، اطلاعات ورودی برای محصولات و بخش توضیحات مرتبط به آنها، استفاده از عناوینی که نیازمند مجوز از وزارتخانه‌ها یا سازمان‌های دولتی و مراکز علمی و امثالهم باشد، برندهای ثبت‌شده،‌ اسامی مقدس (مانند نام‌ها و القاب چهارده معصوم و امام‌زادگان مشهور)، نام‌های کامل یا اختصاری متعلق به دولت، اسامی آثار ملی و تاریخی، اسامی دانشمندان، هنرمندان و افراد مشهور معاصر، بدون گرفتن مجوزهای لازم ممنوع است و در صورت تخلف کاربر، تمام مسئولیت و عواقب آن با کاربر است.
- **تبصره 1**: قوانین نام و نشان تجاری در بیت‌نت مارکت تابع قوانین کشور بوده و بیت‌نت مارکت سازوکار مستقلی در شناسایی و ثبت آن‌ها ندارد.
- **تبصره 2**: در صورت سوءاستفاده، تقلب یا تخریب برند، بیت‌نت مارکت خود را موظف به نظارت و همکاری با صاحبان برند می‌داند و مطابق مقررات خود با متخلف رفتار خواهد کرد.

(31) استفاده از نام «بیت‌نت مارکت» و اسامی مشابه و گمراه کننده توسط کاربران بدون اخذ رضایت کتبی و رسمی از بیت‌نت مارکت ممنوع و قابل‌ پیگرد قانونی و قضایی و اعمال قوانین بیت‌نت مارکت است.
<br>
<br>
(32) بیت‌نت مارکت نسبت به هرگونه ادعا یا خسارت احتمالی نسبت به محتوای کاربر هیچ مسئولیت مدنی و کیفری نخواهد داشت.
<br>
<br>
(33) کاربر با درج محتوا در بیت‌نت مارکت، حق استفاده از آن، ویرایش، بازتولید و بازنشر را به بیت‌نت مارکت به صورت انحصاری، قابل‌واگذاری به غیر، همه‌جانبه، غیر قابل‌استرداد می‌دهد.
<br>
<br>
(34) استفاده و انتشار محتوای کاربران بیت‌نت مارکت بدون کسب اجازه از صاحب محتوا مجاز نیست؛ مگر با استفاده از امکان اشتراک‌گذاری در بیت‌نت مارکت و در چارچوب این قرارداد.
<br>
<br>
(35) کاربر در استفاده از محتوای داخل و خارج از بیت‌نت مارکت ملزم به رعایت مالکیت معنوی و حقوق دیگران در محتوای خود می‌باشد واز این جهت مسئولیتی متوجه بیت‌نت مارکت نیست و در صورت اطلاع، بیت‌نت مارکت می‌تواند مقررات خود را اعمال کند.
<br>
<br>
(36) کاربر نباید اطلاعات حساس، خصوصی و محرمانه خود یا دیگران را در بیت‌نت مارکت منتشر کند یا در اختیار کاربران قرار دهد. بیت‌نت مارکت در مورد سوءاستفاده از این اطلاعات و خسارت‌های احتمالی هیچ مسئولیتی را نمی‌پذیرد.
<br>
<br>
(37) کاربر برای تولید، انتشار و انتقال محتوا، تنها در چارچوب قوانین و امکانات بیت‌نت مارکت مجاز به استفاده از سیستم‌های ماشینی، رایانه‌ای و ربات است.
<br>
<br>
(38) انتشار محتوای خارج از موضوع فعالیت و خدمات بیت‌نت مارکت (مانند مباحث سیاسی و حزبی) و محتوای غیرمجرمانه اما نامناسب و خارج از عرف (مانند تصاویر ترسناک و شوخی‌های خلاف شئون اخلاقی) مجاز نیست.
<br>
<br>
(39) بیت‌نت مارکت مجاز به نظارت بر همه محتوای کاربران در بستر بیت‌نت مارکت است و در صورت تشخیص محتوای نامناسب یا ناقض قوانین کشور و مقررات بیت‌نت مارکت، می‌تواند آن را بدون اطلاع قبلی حذف کند و از این جهت هیچ ادعایی علیه بیت‌نت مارکت مسموع نخواهد بود. همچنین در این موارد، بیت‌نت مارکت مجاز به اعمال مقررات خود است و نسبت به اقناع کاربر هیچ تعهدی ندارد.

- **تبصره 1**: در صورتی که کاربر نظرات منفی یا توهین‌آمیزی منتشر کند یا برای خریدهای خود نظراتی منتشر کند که به بیت‌نت مارکت اثبات شود خلاف واقعیت است، بیت‌نت مارکت ضمن آن‌که حق دارد مقررات خود را اعمال کند، ممکن است اقدامات مذکور در این ماده را نیز اعمال کند.

(40) اعمال جرايم و مجازات قانونی در قبال محتوای کاربران، مانع و رافع برخورد بیت‌نت مارکت با کاربر نیست و برعکس.
3.4. دعوت برای عضویت و فعالیت در بیت‌نت مارکت
<br>
<br>
(41) مطابق این قرارداد کاربران (اعم از فروشنده یا خریدار) به بیت‌نت مارکت وکالت دادند در صورتی که به تشخیص بیت‌نت مارکت، نیاز به اقامه دعوی یا هر نوع پیگیری در مسائل و امور حقوقی یا کیفری باشد، بیت‌نت مارکت بتواند اقدامات مقتضی را چه از جانب کاربر و چه از جانب بیت‌نت مارکت انجام دهد. حق اقامه دعوی برای کاربر نیز محفوظ است.
<br>
<br>
(42) هرگونه تقلب و سوءاستفاده کاربر مانند معامله صوری، ثبت تجربه غیرواقعی، هزینه ارسال غیرمتعارف و …، تخلف و نقض قوانین بیت‌نت مارکت شناخته می‌شود و بیت‌نت مارکت مجاز است بدون اطلاع قبلی، مطابق قوانین و مقررات خود با کاربر خاطی برخورد نماید.

- **تبصره 1**: کلیه اعتبارات و وجوه دریافتی کاربر و نیز دسترسی به حساب کاربری، پس از اثبات عدم وجود تقلب و سوءاستفاده قابل استرداد است و می‌تواند به حساب خود دسترسی داشته باشد.
- **تبصره 2**: کاربر نمی‌تواند نسبت به نحوه و مدت‌زمان پایش، بررسی و عدم دسترسی به حساب کاربری خود (اعم از پنل فروش یا تاریخچه خریدهای خود) در این بازه زمانی اعتراضی داشته باشد یا خسارتی مطالبه نماید.

(43) بیت‌نت مارکت همواره می‌تواند هرگونه خسارت مادی و معنوی و حقوق قانونی خود یا شرکای ذی‌حق خود را نسبت به هر گونه تخلف کاربر در بیت‌نت مارکت، طبق مقررات این سند و نیز از طریق قانونی و قضایی، پیگیری و مطالبه کند.
<br>
<br>
(44) اعتبارات و امتیازات مالی طرح‌های دعوت، ماهیت هدیه دارد و قابل‌ تبدیل به پول نقد یا قابل‌ انتقال به دیگران به صورت اختیاری یا قهری (ارث) نیست.
<br>
<br>
(45) فروشنده مجاز به خرید از فروشگاه خود نمی‌باشد؛ مگر با اطلاع و تایید بیت‌نت مارکت.
<br>
<br>
(46) استفاده فروشنده از کدهای تخفیف بیت‌نت مارکت برای خرید از فروشگاه خود مجاز نیست و تخلف محسوب می‌شود و در صورت مشاهده، اعتبار کدهای تخفیف مسدود می‌شود.
<br>
<br>
(47) طرح‌های دعوت ممکن است به زمان یا مکان یا شرایط خاصی محدود باشد یا در آن شرایطی برای مزایای استفاده نشده‌ی گذشته در نظر گرفته شود؛ بنابراین مبنای بهره‌مندی از مزایای آن‌ها، زمان استفاده کاربر از نسخه جدید است و در صورت عدم استفاده کاربر و باطل شدن آن‌ها، هیچ حقی برای کاربر یا تعهدی برای بیت‌نت مارکت ایجاد نمی‌کند.

- **تبصره 1**: بیت‌نت مارکت بر اساس تشخیص خود، مجاز به تعلیق یا ابطال اعتبارات و امتیازات مربوط به طرح‌های مختلف دعوت است.
<br>
<br>
(48) برای استفاده از مزایای طرح دعوت، بیت‌نت مارکت می‌تواند برای نهایی شدن سفارش خرید، علاوه بر استفاده از اعتبار هدیه، پرداخت مبلغی توسط خریدار را شرط کند. همچنین این مبلغ می‌تواند در طرح‌های دعوت، مختلف باشد.
::
::

::CollapseSimple
### 4. مقررات فروشندگان در بیت‌نت مارکت
#detail
(49) فروش محصول (اعم از کالا و خدمات) در بیت‌نت مارکت، منوط به ایجاد حساب کاربری و ساخت فروشگاه و رعایت مقررات این قرارداد است.
<br>
<br>
::CollapseSimple
#### 4.1. مالکیت و مسئولیت بیت‌نت مارکت و فروشنده
#detail
(50) بیت‌نت مارکت یک پلتفرم بازار آنلاین است نه فروشگاه اینترنتی؛ بنابراین بیت‌نت مارکت هیچ نقش مستقیم یا غیر مستقیمی در مدیریت فروشگاه و عرضه و فروش محصولات (کالا و خدمات به صورت فیزیکی و غیرفیزیکی) ندارد و کاربر با آگاهی از این موضوع، در بیت‌نت مارکت پنل فروش می‌سازد و محصولات خود را می‌فروشد. تصریح می‌گردد که بیت‌نت مارکت در چارچوب این قرارداد در قالب خریدار یا فروشنده تعریف نمی‌شود.
<br>
- **تبصره 1**: بیت‌نت مارکت با هدف بهبود و تسهیل شرایط خرید و فروش می‌تواند قابلیت‌هایی را برای جستجوی کاربر، دسته‌بندی محصولات و مانند آن ارائه کند و فروشنده شرایط و آیین‌نامه‌های اعلامی آن را می‌پذیرد. همچنین بیت‌نت مارکت به منظور عدم سوء‌استفاده کاربران، متعهد به اعلام همه جزئیات این قابلیت‌ها نیست.
- **تبصره 2**: در حال حاضر فعال‌سازی پنل فروش مطابق با دستورالعمل مربوطه انجام شده و تا پیش از آن حقی برای کاربر ایجاد نمی‌شود.

(51) فروشنده برای ایجاد پنل فروش و آغاز فعالیت فروش، باید احراز هویت شود که شامل احراز مشخصات سجلی، کد ملی، اقامتگاه، مالکیت شماره همراه و حساب بانکی فروشنده ارائه‌شده توسط کاربر است.
<br>
<br>
(51) فروشنده موظف است اطلاعاتی را به بیت‌نت مارکت اعلام کند که متعلق به خود او باشد. فروشنده تصدیق میکند تمام اطلاعاتی که در پنل ثبت میکند و یا تغییر میدهد شامل مشخصات سجلی، آدرس، کد پستی، شماره همراه، حساب بانکی، آدرس کیف رمزارز متعلق به او و فروشگاه اوست. فروشنده نسبت به صحت تمام اطلاعات ارائه شده توسط خود مسئول است  و بیت‌نت مارکت نسبت به تایید و احراز آن ها هیچگونه مسئولیتی ندارد.
<br>
<br>
(52) فروشنده در محدوده این قرارداد، مسئول فروشگاه خود است و بیت‌نت مارکت نسبت به مسائل مربوط به محصولات وی و فروش آنها و تبعات حقوقی و کیفری آن هیچ مسئولیتی ندارد. با این وجود، بیت‌نت مارکت تلاش خواهد کرد با وضع مقررات و نیز ایجاد ابزارها و امکانات متنوع، شرایط فروش در بیت‌نت مارکت را تسهیل کند.
<br>
<br>
(53) الزامات قانونی فروش الکترونیکی که در قوانین کشور وجود دارد، مانند قانون تجارت الکترونیکی در فروش در بیت‌نت مارکت نیز حاکم و جاری است و عدم آگاهی کاربر از آنها موجب حقی برای او نخواهد شد یا مسئولیتی برای بیت‌نت مارکت ایجاد نخواهد کرد.
<br>
<br>
(54) فروشندگان تعهد می‌نمایند که تمامی محصولاتی که در بستر بیت‌نت مارکت به فروش می‌رسانند، دارای تمامی مجوزات قانونی هستند و حسب مورد، دارای پروانه ساخت، پروانه کارگاه، مجوز واردات و مانند اینها هستند و فروش آنها دارای مجوز قانونی است.

- **تبصره 1**: بیت‌نت مارکت ممکن است در بازه‌های زمانی مختلف نسبت به راستی‌آزمایی برخی کالاها و فروشگاه ها اقدام کرده و راسا اقدام به بررسی مجوزهای آنان کند یا از فروشندگان درخواست کند تا مجوزات خود را به بیت‌نت مارکت ارائه‌دهند.
- **تبصره 2**: اعمال فوق موجب ایجاد هیچ نوع مسئولیتی برای بیت‌نت مارکت نخواهد بود و صرفا جهت تنقیح کالاها و محیط کسب‌وکار اقدام به این عمل می‌نماید.

(55) در صورت عدم پاسخگویی یا عدم تمایل به ادامه همکاری فروشنده، بیت‌نت مارکت مجاز است در خصوص پنل فروش وی تصمیم‌گیری نماید. اتخاذ هر تصمیمی در این رابطه الزامی است و کاربران حق اعتراض به آن را ندارند.
<br>
<br>
(55) در صورت عدم پاسخگویی یا عدم تمایل به ادامه همکاری یا غیرفعال بودن فروشنده، بیت‌نت مارکت مجاز است در خصوص پنل فروش وی تصمیم‌گیری نماید. اتخاذ هر تصمیمی در این رابطه الزامی است و کاربران حق اعتراض به آن را ندارند.
<br>
<br>
(56) فروشنده با توجه به شرایط خرید از بیت‌نت مارکت که در این قرارداد ذکر شده است، نسبت به حق انصراف خریدار و بازگرداندن محصول متعهد و مسئول است. بنابراین توصیه می‌شود پیش از اقدام به فروش در بیت‌نت مارکت، فروشنده این شرایط و قوانین حاکم را کامل و با دقت مطالعه کند.

- **تبصره 1**: حق انصراف خریدار در بند 5.2.1 و 5.2.2 تعریف شده است.

(57) عرضه، تبلیغ، خرید و فروش کالا و خدماتی که فروش آنها به صورت مطلق یا در بستر الکترونیکی (اینترنتی) ممنوع و غیرقانونی هستند، از طریق بیت‌نت مارکت نیز مجاز نیست و چنانچه بر اثر اشتباه یا به عمد به فروش برسند، حقی را برای فروشنده یا خریدار ایجاد نمی‌کند و تمام مسئولیت آن حسب مورد با یک یا هر دوی آن‌هاست و در این موارد، بیت‌نت مارکت علاوه بر مقررات خود، مطابق تکالیف قانونی عمل خواهد کرد.
<br>
<br>
(57) عرضه، تبلیغ، خرید و فروش کالا و خدماتی که فروش آنها به صورت مطلق یا در بستر الکترونیکی (اینترنتی) ممنوع و غیرقانونی هستند، از طریق بیت‌نت مارکت نیز مجاز نیست و چنانچه بر اثر اشتباه یا به عمد به فروش برسند، حقی را برای فروشنده یا خریدار ایجاد نمی‌کند و تمام مسئولیت آن حسب مورد با یک یا هر دوی آن‌هاست و در این موارد، بیت‌نت مارکت مطابق وظایف نظارتی و مقررات خود اقدام خواهد کرد.

- **تبصره 1**: لیست کالاها و خدمات ممنوعه در بیت‌نت مارکت در «راهنمای محصولات و خدمات ممنوع در بیت‌نت مارکت»آمده است. وجود این لیست به منزله سلب مسئولیت از فروشنده یا موجبی برای ایجاد مسئولیت برای بیت‌نت مارکت نیست و صرفا جهت اطلاع فروشندگان آمده است و ممکن است در تاریخ‌های مختلف، این لیست به‌روز شود. همچنین عدم وجود یک یا چند محصول در این لیست به معنای مجوزی برای درج محصول بر روی سایت بیت‌نت مارکت نیست و حسب مورد، ممکن است یک یا چند محصول پیش از اعلام در این راهنما، غیرمجاز اعلام شوند.

(58) عرضه، تبلیغ و فروش هر محصولی که به اخذ مجوز خاصی نیاز دارد، بدون گرفتن مجوز‌های لازم ممنوع است و در صورت تخلف فروشنده و منجر شدن به آسیب یا شکایت اشخاص، فروشنده ضامن جبران خسارت و عودت هزینه است و بیت‌نت مارکت مطابق وظایف نظارتی و مقررات خود اقدام خواهد کرد.
<br>
<br>
(59) فروشنده می‌بایست حسب مورد، شناسه‌های ضروری محصول مانند شناسه کالا و شناسه رهگیری، سری ساخت، تاریخ تولید و انقضای کالاها و شرایط گارانتی را بر روی کالاهای عرضه شده نصب و در توضیحات محصول نیز درج کند که به معنای تأیید صحت آنهاست. همچنین خریدار نیز می‌بایست پیش از خرید نسبت به بررسی و صحت آنها اقدام کند و از این حیث بیت‌نت مارکت مسئولیتی نخواهد داشت.
<br>
<br>
(60) فروشنده می‌پذیرد که از فروشگاه (پنل فروش بیت‌نت مارکت) خود صرفاً جهت فروش و ارسال همان محصولات مندرج در فروشگاه استفاده کند. بنابراین هر گونه سوءاستفاده از فروشگاه، بویژه ارسال هر محصولی که در فروشگاه عرضه نشده باشد، به صورت فروش یا اهدا یا غیر از آن، اعم از کالا و خدمات قانونی یا غیرقانونی و مجرمانه، ممنوع است و کلیه مسئولیت‌های حقوقی و کیفری ناشی از این اقدام، به طور کامل به عهده فروشنده است و وی موظف به جبران همه خسارات ناشی از آن و پاسخگویی به بیت‌نت مارکت و مراجع ذی‌صلاح قانونی و قضایی است.
<br>
<br>
(61) عرضه و فروش دارو یا محصولات تحت عنوان دارو و ادعای درمان و سلامت، بدون مجوز سازمان غذا و دارو یا سازمان‌های دیگر ممنوع است و بیت‌نت مارکت به محض تشخیص و شناسایی این موارد، از نمایش و فروش این محصولات جلوگیری کرده و بر اساس مقررات خود با متخلف برخورد خواهد کرد.
<br>
<br>
(61) عرضه و فروش دارو یا محصولات تحت عنوان دارو و ادعای درمان و سلامت، بدون مجوز سازمان غذا و دارو یا سازمان‌های دیگر ممنوع است و از طریق بیت‌نت مارکت نیز مجاز نیست و چنانچه بر اثر اشتباه یا به عمد به فروش برسند، حقی را برای فروشنده یا خریدار ایجاد نمی‌کند و تمام مسئولیت آن حسب مورد با یک یا هر دوی آن‌هاست و در این موارد، بیت‌نت مارکت بر اساس مقررات خود با متخلف برخورد خواهد کرد.
<br>
<br>
(62) فروشنده نباید محصولات مربوط به طب سنتی ایرانی و دیگر ملل جهان را تحت عنوان دارو یا با ذکر ویژگی درمانی عرضه کند. همه مسئولیت و تبعات ادعای هرگونه خواص برای محصولات، بدون امکان اثبات و ارائه ادله اثبات‌کننده، بر عهده فروشنده است؛ مانند اصطلاح ارگانیک در محصولات کشاورزی یا ادعاهایی نظیر درمان‌کننده، شفابخش، تضمینی و معجزه‌آسا در محصولات خوراکی و طب سنتی.
<br>
<br>
(63) بیت‌نت مارکت برای مدیریت پنل فروشگاهی، اعم از عرضه، تبلیغ، فروش، ارسال و انصراف خریدار و بازگرداندن محصول، در چارچوب این قرارداد و قوانین کشور، می‌تواند آیین‌نامه‌ها و دستورالعمل‌های اجرایی مناسب با هر فعالیت یا طرح را تصویب و به اطلاع کاربران برساند که در حکم قوانین و شرایط استفاده از بیت‌نت مارکت است.

- **تبصره 1**: تمامی این آیین‌نامه‌ها و دستورالعمل‌های اجرایی جزء لاینفک این قرارداد بشمار می‌روند و در قسمت help.bitnetmarket.com امکان دسترسی به آنها وجود دارد.

(64) فروشنده موظف است طی 24 ساعت، سفارش واصل شده را تعیین تکلیف کند وگرنه به صورت سیستمی، سفارش لغو خواهد شد و مبلغی که مشتری بابت خرید کالا پرداخت کرده، به وی عودت داده خواهد شد. فروشنده در این مورد نمی‌تواند ادعایی داشته باشد.

- **تبصره 1**: در صورتی که سه سفارش متوالی یا 5 سفارش در هفته یا 20 درصد سفارشات ماهانه از سوی فروشنده یا سیستم لغو شوند، بیت‌نت مارکت مجاز به اعمال مقررات خود مطابق «دستورالعمل برخورد با متخلف» خواهد بود.

(65) اگر فروشنده برای یک ماه هیچ گونه فعالیتی در بیت‌نت مارکت نداشته باشد یا در این مدت، برای ارسال محصول یا مشکلات دریافت محصول توسط خریدار اقدامی نکند، بیت‌نت مارکت علاوه بر لغو سفارشات ثبت‌شده و تسویه‌حساب با خریداران، مطابق با دستورالعمل خود رفتار خواهد کند.
<br>
<br>
(66) در صورتی که فروشنده نسبت به پیگیری‌های کارشناسان بیت‌نت مارکت نسبت به سفارشات پاسخ ندهد، هزینه به مشتری عودت داده می‌شود و محصول ارسالی تا زمانی که فروشنده آدرس خود را اعلام نکند نزد مشتری به امانت خواهد‌ ماند.
<br>
<br>
(66) در صورتی که فروشنده نسبت به پیگیری‌های کارشناسان بیت‌نت مارکت نسبت به سفارشات پاسخ ندهد، هزینه به مشتری عودت داده می‌شود و محصول ارسالی تا زمانی که فروشنده آدرس خود را اعلام نکند نزد مشتری به امانت خواهد‌ ماند اما به هر صورت هیچ ادعایی از جانب فروشنده بر مشتری یا بیت‌نت مارکت قابل قبول نیست.
<br>
<br>
(67) تکالیف مالیاتی و قانونی کاربر و تشریفات اداری و قانونی آن بر عهده خود کاربر است و ارائه گزارش‌های مالیاتی بیت‌نت مارکت به سازمان امور مالیاتی، ارتباطی به کاربران و به‌ویژه صاحبان فروشگاه ندارد و به هیچ عنوان نافی تکالیف قانونی آن‌ها نخواهد بود.

- **تبصره 1**: بیت‌نت مارکت برای جلوگیری از هر نوع تخلف مالی مانند فیشینگ و پولشویی و غیره می‌تواند نظارت بیشتری بر معاملات داشته باشد و برای آن و تسویه حساب با فروشنده مقررات خاصی وضع و اعمال کند.

(68) هدایت معامله به بیرون از بیت‌نت مارکت ممنوع و موجب ضمان است و بیت‌نت مارکت در صورت اطلاع از این موضوع، مجاز است علاوه بر اعمال مقررات خود، برای اطلاع از میزان معاملات و درآمد حاصله و وصول کارمزد خود اقدامات لازم را انجام دهد یا در صورت نیاز، کارمزد خود را از اعتبارات فروشنده کسر کند. بدیهی است در صورت عدم اطلاع بیت‌نت مارکت، فروشندگان همچنان به بیت‌نت مارکت مدیون و بدهکار خواهند ماند.
<br>
<br>
(69) اخذ بیعانه، پیش‌پرداخت، فروش اقساطی یا نسیه یا معاوضه فعلاً در بیت‌نت مارکت تعریف نشده است و در صورت انتقال کل یا بخشی از تراکنش مالی به بیرون از بیت‌نت مارکت، حسب مورد مشمول مقررات آن خواهد شد.
<br>
<br>
(70) نظر به غیرحضوری بودن معامله، فروشنده موظف به رعایت راهنمای افزودن محصول است و همه مسئولیت‌های مغایرت محصول ارسال‌شده با شرح و شرایط محصول تعریف شده (اعم از زمان آماده‌سازی، ارسال، ضمانت و پشتیبانی پس از فروش و هر وعده یا تضمینی که فروشنده داده است) بر عهده خودش خواهد بود و در صورت ثبت مشکل، بیت‌نت مارکت علاوه بر احقاق حقوق مصرف کننده در فرآیند داوری، مطابق دستورالعمل خود رفتار خواهد کرد.

- **تبصره 1**: آیین‌نامه سلامت و کیفیت محصولات بیت‌نت مارکت و دستورالعمل‌ اجرایی ارزیابی عملکرد فروشگاه و فروشنده جزئی لاینفک از مفاد این ماده محسوب می‌شوند و در حکم مقررات بیت‌نت مارکت هستند و موافقت با این قرارداد، به معنای موافقت با اجزای آن نیز هست.

(71) فروشنده برای ارسال کالا باید از بسته‌بندی مناسب برای محافظت محصول استفاده کند. همچنین برای ارسال آن از مبدأ، طبق شرایط توافقی خود با خریدار عمل کند و شرایط و قوانین اشخاص حقیقی و حقوقی واسط ارسال و تحویل محصول (مانند شرکت پست، شرکت‌های باربری، تاکسی‌بار اینترنتی) و میزان مسئولیت خود و آنها را در نظر بگیرد و پاسخگو باشد.

- **تبصره 1**: توضیحات تکمیلی و آموزش‌های لازم در قسمت ارسال و بسته‌بندی بیان شده است.
- **تبصره 2**: فروشنده موظف است از امکان ارسال محصول خود توسط ارسال کننده مطمئن شود و لغو معامله پس از تایید آن با دلیل «محدودیت پستی» مورد پذیرش نبوده و موظف به ارسال آن خواهد بود. در موارد تخلف، بیت‌نت مارکت مطابق دستورالعمل «برخورد با متخلف»، رفتار خواهد کرد.
<br>
<br>
(72) فروشنده موظف است وضعیت ارسال کالا را بلافاصله پس از ارسال ثبت نماید. مسئولیت ثبت به موقع گزینه ارسال شد و اطلاعات ارسال (اعم از بارکد مرسولات پستی و اطلاعات مرسولات غیرپستی)، بر عهده فروشنده می‌باشد و در صورت لغو سفارش به واسطه عدم ثبت به موقع اطلاعات، بیت‌نت مارکت تعهدی نسبت به سفارش لغو شده و ضرر و زیان احتمالی نخواهد داشت و علاوه بر آن کنسلی با این دلیل می‌تواند شامل جریمه و کسر امتیاز فروشگاه مذکور شود.
<br>
<br>
(73) در صورت تخطی فروشنده از مفاد این قرارداد، بیت‌نت مارکت می‌تواند دستورالعمل خود در برخورد با کاربر متخلف را اعمال نماید.
::
::CollapseSimple
#### 4.2. سهم طرفین از فروش
#detail
(74) سهم بیت‌نت مارکت بین 2 (دو) الی 10 (ده) درصد و بسته به دسته‌بندی کالاها متغیر خواهد بود. بدیهی است نرخ کارمزد قراردادهای اختصاصی، تا پایان قراردادها معتبر است. سهم خالص فروشنده از هر تراکنش مالی عبارت است از: قیمت محصولات منهای سهم بیت‌نت مارکت + هزینه ارسال.

- **تبصره 1**: کارمزد دسته‌بندی‌های مختلف در بیت‌نت مارکت از طریق این صفحه قابل مشاهده می باشد.
- **تبصره 2**: در صورتی که فروشنده، دسته بندی کالا را به درستی انتخاب ننماید و مبلغی کمتر یا بیشتر از کارمزد واقعی کسر شود، بار مسئولیت بر عهده فروشنده خواهد بود و بیت‌نت مارکت به محض اطلاع کارمزد را اصلاح نموده و مابه‌التفاوت را در تراز فروشنده اعمال می‌نماید.
- **تبصره 3**: به تمامی سفارشات تایید شده توسط فروشنده، کارمزد تعلق می‌گیرد. (به جز سفارشاتی که به درخواست مشتری لغو شده باشد.)

(75) بیت‌نت مارکت در طرح‌های مختلف خود یا بر اساس توافق با کاربر می‌تواند به درصد کمتری از سهم پیش‌فرض موافقت کند. مدت اجرا و تاریخ آغاز محاسبه سهم توافق‌شده، بر اساس اعلام رسمی بیت‌نت مارکت یا طبق مفاد قرارداد اختصاصی با کاربر عمل خواهد شد.
<br>
<br>
(76) در فروش محصول، خریدار، قیمت محصول و هزینه ارسال تعیین شده توسط فروشنده را پرداخت می‌کند و این مبلغ تا زمان تسویه با فروشنده به عنوان ودیعه نزد بیت‌نت مارکت می‌ماند و فروشنده به بیت‌نت مارکت به عنوان بخشی از این عقد لازم، وکالت در استفاده و هم‌چنین اذن در استیفا می‌دهد تا کارمزد خود را از وجوه فروشنده نزد خود برداشت کرده و الباقی را در وجه فروشنده پرداخت کند.
<br>
<br>
(76) در فروش محصول، خریدار، قیمت محصول و هزینه ارسال تعیین شده توسط فروشنده را به شکل رمزارز پرداخت می‌کند که مستقیما به تتر تبدیل میشود و این مبلغ تا زمان تسویه با فروشنده به شکل تتر به عنوان ودیعه نزد بیت‌نت مارکت نگهداری میشود و فروشنده به بیت‌نت مارکت به عنوان بخشی از این عقد لازم، وکالت در استفاده و هم‌چنین اذن در استیفا می‌دهد تا کارمزد خود را از وجوه فروشنده نزد خود برداشت کرده و الباقی را در وجه فروشنده پرداخت کند.

- **تبصره 1**: با توجه به اینکه در بیت‌نت مارکت تراز فروشنده برحسب تتر است، محاسبات تسویه حساب به شیوه ریال بر اساس نرخ تتر در زمان ثبت درخواست تسویه انجام می‌شود. بدیهی است که بیت‌نت مارکت هیچگونه مسئولیتی در قبال تغییر نرخ تتر در مدت ثبت سفارش توسط مشتری تا ثبت درخواست تسویه توسط فروشنده ندارد. فروشنده با آگاهی کامل از این موضوع و قبول آن، در بیت‌نت مارکت فعالیت می‌کند و از این حیث هیچ اعتراضی بدلیل خسران ناشی از کاهش نرخ تتر از جانب فروشنده وارد نیست.
<br>
<br>
(77) اپلیکیشن فروش در بیت‌نت مارکت (اپ فروشگاه من) یکی از ابزارهای وابسته به بیت‌نت مارکت است و استفاده کاربر از آن به معنای پذیرش این قرارداد و دیگر شرایط اختصاصی و اعلامی به وی، مانند سطوح دسترسی به گوشی همراه و اطلاعات آن است.
::
::CollapseSimple
#### 4.3. تبلیغات، بازارایابی و تخفیفات
#detail
(78) بیت‌نت مارکت می‌تواند به تنهایی یا با مشارکت دیگران، شرایط تبلیغات، بازاریابی یا تخفیفات را در درون بسترهای بیت‌نت مارکت یا بیرون از آن برای فروشندگان فراهم کند تا آنها بر اساس مقررات این قرارداد و شرایط اختصاصی طرح‌ها از آن شرایط استفاده کنند.
<br>
<br>
(79) کاربر با ثبت‌نام در هر طرح مربوط به تبلیغات، بازاریابی و تخفیفات بیت‌نت مارکت، موافقت خود را با شرایط طرح اعلام و صحت اظهارات و پاسخ‌های خود را تأیید می‌کند. بنابراین تخلف از این شرایط یا کشف اظهارات خلاف واقع، موجب اعمال مقررات بیت‌نت مارکت مندرج در این قرارداد یا طرح‌ها خواهد شد.
<br>
<br>
(80) فروشنده در عرضه و تبلیغ عمومی محصولات، موظف است علاوه بر مقررات بیت‌نت مارکت، قوانین کشور را نیز به طور کامل رعایت کند؛ برخی از این الزامات قانونی از این قرار است:

1. عدم تبلیغ کالا و خدمات از طریق فعل یا ترک‌ فعلی که باعث مشتبه شدن یا فریب کاربر از حیث کمیت و کیفیت شود.
2. تبلیغ برای فروش کالا و خدمات نباید‌ سلامتی افراد را به خطر اندازد.
3. در تبلیغات و بازاریابی باید هویت شخص یا بنگاهی که تبلیغات به‌نفع‌ اوست روشن و صریح باشد.
4. تبلیغ باید به نحوی باشد که خریدار به طور دقیق،‌ صحیح و روشن اطلاعات مربوط به کالا و خدمات را درک کند.

::
::CollapseSimple
#### 4.4. امور مالی و تسویه‌حساب
#detail
(81) تسویه‌حساب فروش در بیت‌نت مارکت، صرفا برای فروشنده ای که احراز هویت شده انجام می‌شود و اگر به تشخیص بیت‌نت مارکت، هویت فروشنده بر اساس اطلاعات و مدارک موجود احراز نشده باشد، تسویه‌حساب مشروط به تکمیل فرایند احراز هویت خواهد بود.
<br>
<br>
(81) فروشنده موظف است اطلاعاتی را در بیت‌نت مارکت ثبت کند که متعلق به خود او باشد. تسویه‌حساب فروش در بیت‌نت مارکت، بر اساس اطلاعاتی که فروشنده ثبت و به عبارتی تصدیق کرده انجام میگیرد و مسئولیت عدم ثبت صحیح اطلاعات بر عهده فروشنده است.
<br>
<br>
(82) پرداخت سهم فروشنده طبق زمان‌بندی و مقررات اعلامی بیت‌نت مارکت صورت می‌گیرد و ممکن است در طول سال (مانند اسفند و فروردین یا تعطیلات رسمی پیش‌بینی نشده و امثالهم) متفاوت باشد. همچنین شرایط اعلامی از سوی بانک مرکزی یا بانک‌های عامل در این زمان‌بندی مؤثر است. با این وجود، بیت‌نت مارکت همواره برای سرعت بخشیدن به ایفای تعهدات مالی خود با کاربران تلاش می‌کند.
<br>
<br>
(83) پرداخت سهم فروشنده از فروش در بیت‌نت مارکت، علاوه بر ضرورت احراز هویت وی، درخواست تسویه و زمان‌بندی پرداخت‌ها، چهار شرط اصلی دیگر دارد:

1. ارسال محصول و ثبت شماره بارکد مرسوله پستی یا اعلام وضعیت نوع ارسال غیر پستی،
2. دریافت محصول توسط مشتری و اعلام رضایت او،
3. ثبت شماره شبا حساب بانکی به نام فروشنده،
4. ثبت درخواست تسویه از سوی فروشنده.

(83) پرداخت سهم فروشنده از فروش در بیت‌نت مارکت، علاوه بر ضرورت تصدیق هویت توسط فروشنده، درخواست تسویه و زمان‌بندی پرداخت‌ها، چهار شرط اصلی دیگر دارد:

3. ثبت شماره شبا حساب بانکی فروشنده برای واریز ریالی، یا ثبت آدرس کیف رمزارز برای واریز تتری

(84) پس از سفارش، مبلغ آن به عنوان ودیعه (با اذن استفاده در موارد صلاحدید بیت‌نت مارکت بر اساس مقررات) نزد بیت‌نت مارکت باقی مانده و پس از ثبت رضایت خریدار و کسر کارمزد، در تراز مالی فروشنده، به عنوان طلب فروشنده از بیت‌نت مارکت لحاظ می‌شود و بیت‌نت مارکت متعهد به پرداخت آن است.
<br>
<br>
(85) فروشنده در هر زمان می‌تواند نسبت به مانده طلب خود از بیت‌نت مارکت، درخواست تسویه ثبت نماید. مبلغ ثبت درخواست شده پس از 5 روز به حساب فروشنده از طریق سامانه‌های بانکی کارسازی می‌گردد.
<br>
<br>
(85) فروشنده در هر زمان می‌تواند نسبت به مانده طلب خود از بیت‌نت مارکت، درخواست تسویه ثبت نماید. مبلغ ثبت درخواست شده در صورتی که تسویه به شیوه ریال انجام گیرد پس از 5 روز به حساب فروشنده از طریق سامانه‌های بانکی کارسازی می‌گردد و در صورتی که تسویه به شیوه تتر انجام گیرد تا 12 ساعت عملیاتی میشود.

- **تبصره 1**: فروشنده موظف است شماره حساب/ شبا/ کارتی را به بیت‌نت مارکت اعلام کند که متعلق به خود او باشد یا در دسترس وی باشد و بتواند وجوه واریزی را دریافت کرده و استیفا کند. هیچ‌گونه اعتراض در مورد عدم دسترسی به شماره حساب/شبا/کارت اعلامی از سوی اشخاص مسموع نخواهد بود و مسئولیت اتفاقات احتمالی آتی با فروشنده است.
- **تبصره 1**: فروشنده موظف است شماره حساب/ شبا/ کارتی/آدرس کیف رمزارز را به بیت‌نت مارکت اعلام کند که متعلق به خود او باشد یا در دسترس وی باشد و بتواند وجوه واریزی را دریافت کرده و استیفا کند. هیچ‌گونه اعتراض در مورد عدم دسترسی به شماره حساب/شبا/کارت/آدرس کیف رمزارز اعلامی از سوی اشخاص مسموع نخواهد بود و مسئولیت اتفاقات احتمالی آتی با فروشنده است.
- **تبصره 1**.5: تسویه حساب تتری فقط بر بستر شبکه آربیتروم انجام میگیرد.
- **تبصره 2**: در صورتی که کاربر یا فروشنده درخواست نقد کردن اعتبار داشته باشد، بیت‌نت مارکت وجوه را صرفا به همان کارتی که از آن پرداخت شده عودت می‌دهد.
- **تبصره 2**: در صورتی که کاربر یا فروشنده درخواست نقد کردن اعتبار داشته باشد، بیت‌نت مارکت وجوه را صرفا به همان کارت/آدرس کیف رمزارز که از آن پرداخت شده عودت می‌دهد.
- **تبصره 3**: مسئولیت درج اشتباه یا تغییر در هریک از اطلاعات ذکر شده در این ماده یا کد رهگیری پستی نامعتبر یا اطلاعات دیگر برعهده فروشنده است و بیت‌نت مارکت مجاز به اعمال مقررات خود در صورت احراز آن‌هاست.
<br>
<br>
(85.5) در بیت‌نت مارکت، مبالغ سفارشات به شکل رمزارز از خریدار دریافت می‌شود که به تتر تبدیل شده و ودیعه فروشنده به شکل تتر نگهداری می‌شود. محاسبات تسویه حساب به شیوه ریال بر اساس نرخ تتر در زمان ثبت درخواست تسویه انجام می‌شود. بدیهی است که بیت‌نت مارکت هیچگونه مسئولیتی در قبال تغییر نرخ تتر در مدت ثبت سفارش توسط مشتری تا ثبت درخواست تسویه توسط فروشنده ندارد. فروشنده با آگاهی کامل از این موضوع و قبول آن، در بیت‌نت مارکت فعالیت می‌کند و از این حیث هیچ اعتراضی بدلیل خسران ناشی از کاهش نرخ تتر از جانب فروشنده وارد نیست.
<br>
<br>
(86) علاوه بر ثبت ارسال محصول توسط فروشنده و رضایت توسط خریدار، بیت‌نت مارکت می‌تواند از ارسال و وصول محصولات کسب اطلاع و اطمینان پیدا کند و اگر بر اثر خطای سیستمی یا انسانی (عمداً یا سهواً)، مبالغی به حساب فروشنده واریز شود، بیت‌نت مارکت از طرف فروشنده وکالت قانونی و نمایندگی پیگیری و بازگرداندن وجه را دارد و نیز مجاز است آن را از اعتبار یا طلب فروشنده کسر کند.
<br>
<br>
(87) اختلافات مالی فروشنده با خریدار یا بیت‌نت مارکت، اگر ترتیب دیگری در این قرارداد نیامده باشد، مشمول ماده مقررات حل اختلاف در بیت‌نت مارکت است که در فصل هفت این قرارداد آمده است.
<br>
<br>
(88) ممکن است اختلالات شبکه بانکی کشور باعث تأخیر در واریز وجوه توسط بیت‌نت مارکت گردد که نسبت به این مدت، اعتراضی مسموع نیست؛ با این حال بیت‌نت مارکت، در حد امکان نسبت به اطلاع‌رسانی این‌گونه تأخیرات اقدام خواهد کرد.
::
::

::CollapseSimple
### 5. مقررات خرید از بیت‌نت مارکت
#detail
  ::CollapseSimple
  #### 5.1. مسئولیت بیت‌نت مارکت و فروشنده و خریدار
  #detail
  (89) کاربران با بن کارت و هدیه کارت تنها قادر به خریداری کالا از بیت‌نت مارکت هستند و امکان نقد کردن و عودت وجه برای آن‌ها وجود ندارد.
  <br>
  <br>
  (90) بیت‌نت مارکت هیچ نقش مستقیمی در تولید، انبارداری، آماده‌سازی و ارسال، بررسی و تایید کیفیت و سلامت، قانونی بودن محصولات عرضه شده در خود، صحت مجوزهای آن‌ها و نیز فرآیند تحویل محصول ندارد و کاربر با آگاهی از این موضوع، از بیت‌نت مارکت خرید می‌کند.
  <br>
  <br>
  (91) بیت‌نت مارکت نسبت به هرگونه خسارت و نارضایتی ناشی از خرید و استفاده محصولات ارائه شده در بیت‌نت مارکت، مسئولیتی ندارد، بلکه حسب مورد، همه مسئولیت متوجه فروشنده یا خریدار یا هردوی آنها خواهد بود. با این وجود، بیت‌نت مارکت با وضع قوانین و مقررات و نیز ایجاد ابزارها و امکانات متنوع، تلاش می‌کند شرایط خرید از بیت‌نت مارکت را تسهیل کند و مصالح مصرف‌کننده به نحو احسن رعایت شود.
  <br>
  <br>
  (92) الزامات قانونی خرید الکترونیکی که در قوانین کشور وجود دارد در خرید از بیت‌نت مارکت نیز حاکم و جاری است و عدم آگاهی کاربر از آنها موجب حقی برای او نخواهد شد یا مسئولیتی برای بیت‌نت مارکت ایجاد نخواهد کرد.
  - **تبصره 1**: قانون تجارت الکترونیکی و قانون حمایت از مصرف‌کننده از مواردی هستند که در آنها برای خرید در بستر الکترونیکی و بازگردان کالا الزامات قانونی وجود دارد.
  <br>
  <br>
  (93) اپلیکیشن بیت‌نت مارکت یکی از ابزارهای وابسته به بیت‌نت مارکت است و استفاده کاربر از آن به معنای پذیرش این قرارداد و ملحقات آن و دیگر شرایط اختصاصی و اعلامی به وی، مانند سطوح دسترسی به گوشی همراه و اطلاعات آن است.
  <br>
  <br>
  (94) فروشنده می‌تواند برای تولید یا آماده‌سازی یا تهیه محصول و ارسال از مبدأ، زمانی را تعیین و ثبت کند. بنابراین خریدار با توجه به این بازه زمانی، محصول فروشنده را می‌خرد و نسبت به این بازه زمانی نمی‌تواند ادعایی داشته باشد.
  - **تبصره 1**: پس از این بازه زمانی و مدت در نظر گرفته شده برای ارسال، بیت‌نت مارکت به وکالت از خریدار مجاز به فسخ معامله بوده و فروشنده حق اعتراض نخواهد داشت.
  <br>
  <br>
  (95) فاصله زمانی ارسال از مبدأ توسط فروشنده تا تحویل به خریدار، به انتخاب نوع ارسال (مانند خدمات پستی یا پیکی) بستگی دارد و در صورت عدم کوتاهی یا تقصیر فروشنده، مسئولیت آن متوجه اشخاص حقیقی یا حقوقی ارائه‌کننده خدمات ارسال محصول است و مسئولیت پیگیری آن تا پیش از ثبت تحویل در سامانه خدمات ارسال کننده، با فرستنده کالا و پس از آن با تحویل گیرنده است.
  <br>
  <br>
  (96) هزینه ارسال محصول را فروشنده تعیین می‌کند و خریدار با توجه به آن، سفارش خرید خود را نهایی و هزینه محصول و ارسال آن را با هم پرداخت می‌کند. توافقات بر خلاف مفاد این ماده میان فروشنده و مشتری، درصورت وجود رضایت طرفین بلامانع است.

  - **تبصره 1**: هزینه ارسال الزاما فقط مبلغی خواهد بود که برای حمل و نقل ایمن محصول از محل مبدا فروشگاه تا مقصد مشتری محاسبه و دریافت می‌شود و فروشنده در قبال هر نوع مبلغ غیرمتعارف یا مازاد نسبت به مشتری قانونا مسئول بوده و در صورت احراز تخلف، بیت‌نت مارکت علاوه بر اعمال مقررات خود، مجاز به کسر و بازگرداندن مابه‌التفاوت آن به مشتری است.
  - **تبصره 2**: عودت هزینه ارسال به مشتری بر اساس بند مربوطه و تنها در مواردی امکان‌پذیر است که دلیل مرجوعی مستند به خریدار نباشد و شامل مواردی مانند مرجوعی سلیقه‌ای نیست.
  - **تبصره 3**: در موارد ارسال با باربری به صورت پس‌کرایه، لازم هست هزینه ارسال تا باربری شهر مقصد حتما در گفت‌وگو مطرح و نهایتا با حدود 5 درصد اختلاف بر آن توافق شده باشد. در غیر این صورت، بیت‌نت مارکت مجاز به اخذ مازاد هزینه از فروشنده و عودت آن به مشتری خواهد بود.

  (97) فروشنده می‌تواند برای فروش و ارسال محصول، محدودیت مکانی (مانند یک یا چند شهر یا استان) در نظر بگیرد.
  - **تبصره 1**: در صورت خطای انسانی یا سیستمی، مشکل بر اساس بخش حل اختلاف این قرارداد حل‌وفصل می‌گردد.

  (98) فروشنده موظف است حداکثر تا ۲۴ ساعت پس از ثبت سفارش، تأیید خود را نسبت به اطلاع از سفارش و اقدام برای تأمین و ارسال آن اعلام کند. بنابراین در صورت عدم تأیید توسط وی، به وضعیت سفارش طبق شرایط لغو سفارش و بازگرداندن مندرج در این قرارداد، رسیدگی می‌گردد.
  - **تبصره 1**: از آن‌جایی‌که پس از لغو سفارش، مبلغ آن به حساب مشتری عودت داده می‌شود، مسئولیت ارسال کالا یا انجام خدمات بدون تایید سفارش یا درج کد رهگیری پستی از سوی فروشنده، تماما برعهده خود فروشنده خواهد بود و از این حیث مسئولیتی متوجه بیت‌نت مارکت یا مشتری نخواهد بود.

  (99) در صورت ثبت اشتباه قیمت محصول توسط فروشنده (مانند اشتباه ریال و تومان) و فروش محصول، مسئولیتی متوجه بیت‌نت مارکت نخواهد بود؛ مگر در مواردی که به تشخیص بیت‌نت مارکت، این اشتباه باعث ضرر قابل‌توجه به فروشنده گردیده است. در این صورت، بیت‌نت مارکت می‌تواند راسا سفارش را لغو کند و مبلغ کل سفارش (وجه خرید و هزینه ارسال) را طبق مقررات مالی بیت‌نت مارکت به خریدار بازگرداند.
  - **تبصره 1**: بیت‌نت مارکت در هر صورت، مجاز است سفارشاتی که باعث ایراد ضرر قابل توجه به فروشنده یا مشتری می‌شود را راسا لغو کند و هیچ‌کدام نمی‌توانند ادعایی در این مورد داشته باشند.
  - **تبصره 2**: در صورت صلاحدید بیت‌نت مارکت مبنی بر پیگیری، در مواردی که امکان لغو معامله وجود نداشته باشد، بیت‌نت مارکت به وکالت از فروشنده مجاز به پیگیری قضایی بوده و خریدار به میزان تعیین شده توسط بیت‌نت مارکت به فروشنده بدهکار است و بیت‌نت مارکت مجاز به کسر آن از تراز خریدار در اولین فرصت و عودت به فروشنده است و کاربر حق هیچ گونه اعتراضی در این زمینه نخواهد داشت.

  (100) فروشنده موظف است کالای خود را با همان قیمت درج شده در سایت و روی کالا برای خریدار محاسبه و ارسال کند.
  <br>
  <br>
  (101) فروشنده نمی‌تواند کالایی که در لیست اقلام اساسی و دارای قیمت مصوب از سمت اتحادیه و ... است را به قیمتی بالاتر به فروش برساند.
  - **تبصره 1**: در کالاهای دارای قیمت مصوب با قیمت مصرف کننده درج شده روی کالا، در صورتی که احراز شود فروشنده کالا را بالاتر از این قیمت به فروش رسانده، بیت‌نت مارکت مجاز به کسر مابه‌التفاوت قیمت کالا از تراز فروشنده و بازگرداندن به مشتری و اعمال مقررات خود مطابق با «دستورالعمل برخورد با متخلف» است.
  <br>
  <br>
  (102) در صورتی که فروشنده پاسخگوی تماس‌های پشتیبانی جهت پیگیری ثبت مشکل و دریافت آدرس جهت مرجوعی محصول نبود، آدرس ثبت شده در پنل فروش و یا آدرس ثبت شده بر بسته پستی مبنای مشتری برای مرجوعی کالا می‌باشد. در صورت کامل و یا درست نبودن آدرس، مشتری موظف است محصول را تا 30 روز (از زمان اطلاع کارشناس پشتیبانی به مرجوعی) به امانت نگه دارد. در صورت عدم تمایل مشتری به نگهداری یا پس از گذشت 30 روز، کالا به آدرس اعلامی بیت‌نت مارکت منتقل شده و بسته به شرایط، بیت‌نت مارکت مجاز است هزینه‌های ارسال و انبارداری آن را از تراز فروشنده یا فروش کالا کسر کند.

  - **تبصره 1**: درصورتی که محصول کمتر از 30 روز انقضا داشته باشه، حداکثر تا یک هفته قبل از خراب شدن از آن استفاده نماید. در این موارد، بدیهی است هزینه عودت محصول به عهده خریدار نیست.

  (103) در صورت استفاده فروشنده از شرکت‌ها و مراکز رسمی برای ارسال محصول، پیگیری و جبران خسارت احتمالی (مانند عدم تحویل محصول یا آسیب‌دیدگی آن در اثر حمل‌ونقل) مشمول قوانین و شرایط اعلامی آن شرکت‌ها و مراکز است؛ مانند شرکت پست و شرکت‌های خصوصی حمل کالا درون‌شهری و برون‌شهری. همچنین در صورت استفاده از مراکز غیررسمی و ثبت‌نشده، تمام مسئولیت متوجه فروشنده است. البته در این موارد، بیت‌نت مارکت تمام تلاش خود را برای حل مشکل و رضایت خریدار انجام می‌دهد.
  <br>
  <br>
  (104) خریداران لازم است تا هنگام تحویل گرفتن مرسولات ارسالی و قبل از بازکردن بسته‌بندی آن، به مطابقت مشخصات و نشانی فرستنده و گیرنده با سفارش خود دقت کنند و در صورت وجود مغایرت یا مشکل یا ایراد ظاهری در بسته‌بندی مرسوله که نشان‌دهنده آسیب‌دیدگی یا مشکلات احتمالی باشد یا محتویات آن بررسی شود و ایراد ظاهری در محصول باشد، از دریافت مرسوله و امضای رسید خودداری کنند. تبعات عدم توجه به مفاد این ماده بر عهده مشتری خواهد بود. شرایط لغو سفارش و مرجوع کالا در ماده 113 مشخص شده است.
  <br>
  <br>
  (105) در صورت اهمال خریدار در هریک از مراحل فرایند خرید، اعم از تحویل تا ثبت رضایت، مسئولیت آن بر عهده وی خواهد بود و مسئولیتی متوجه بیت‌نت مارکت یا فروشنده نخواهد بود. تشخیص اهمال به عهده‌ی تیم حل اختلاف بیت‌نت مارکت است.
  <br>
  <br>
  (106) عرضه و فروش انحصاری محصول، مخالف اصول بیت‌نت مارکت است؛ بنابراین تأسیس فروشگاه در بیت‌نت مارکت توسط صاحب برند تجاری ثبت شده یا نماینده قانونی وی به معنای پذیرش دائمی فروش کالاهای ثبت برند شده توسط هر فروشنده ای در بیت‌نت مارکت است که قانوناً مالک آن کالا است. این ماده شامل فروش تقلبی کالاهای مورد نظر نمی‌شود.
  ::
  ::CollapseSimple
  #### 5.2. شرایط لغو سفارش و بازگرداندن محصول
  #detail
  (107) لغو سفارش یا عودت کالا ممکن است در حالت‌های مختلفی اتفاق بیفتد که با توجه به مقررات کشور و الزامات قانونی آنها و شرایط این قرارداد به شرح زیر اعمال می‌گردد.
  <br>
  <br>
    ::CollapseSimple
    ##### 5.2.1. لغو سفارش قبل از ارسال محصول از مبدأ
    #detail
    (108) خریدار تا قبل از تایید سفارش توسط فروشنده، حق لغو سفارش را دارد و مبلغ سفارش طبق مقررات و زمان‌بندی امور مالی بیت‌نت مارکت به خریدار عودت داده خواهد شد. پس از تایید سفارش توسط فروشنده و تا قبل از تحویل کالا، خریدار تنها در صورت اثبات ضرر فاحش، تاخیر از زمان آماده‌سازی و یا توافق با بیت‌نت مارکت حق لغو سفارش را دارد. در غیر این موارد، امکان انصراف از خرید تنها پس از تحویل کالا و محدود به موارد مجاز در این قرارداد و قانون تجارت الکترونیکی است. مبلغ سفارش طبق مقررات و زمان‌بندی امور مالی بیت‌نت مارکت به خریدار عودت خواهد شد.

    - **تبصره 1**: تاخیر از زمان آماده‌سازی کالا هیچ حقی جز لغو سفارش برای خریدار ایجاد نمی‌کند.
    - **تبصره 2**: در مورد کالاهای در حال تهیه از بازار، خریدار در صورت تاخیر از زمان اعلامی، حق فسخ خواهد داشت.
    - **تبصره 3**: در بیت‌نت مارکت، مبالغ دریافتی از خریدار به صورت تتر نگهداری می‌شود و در صورت عودت مبلغ سفارش، معادل تتر دریافتی در زمان ثبت سفارش به خریدار بازگردانده می‌شود. بیت‌نت مارکت هیچ مسئولیتی در قبال تغییرات نرخ تتر ندارد و کاربر (خریدار) با آگاهی از این موضوع از خدمات بیت‌نت مارکت استفاده می‌کند.
    - **تبصره 4**: عودت مبلغ سفارش به آدرس کیف رمزارزی که خرید از آن انجام گرفته خواهد بود، خریدار موظف است از آدرس کیف رمزارزی خرید کند که متعلق به خود او باشد یا در دسترس وی باشد و بتواند وجوه واریزی را دریافت کرده و استیفا کند. هیچ‌گونه اعتراض در مورد عدم دسترسی به آدرس کیف رمزارز از سوی اشخاص مسموع نخواهد بود و مسئولیت اتفاقات احتمالی آتی با خریدار است.

    (109) پس از تایید سفارش توسط فروشنده و تغییر حالت به «در حال آماده‌سازی»، نباید بدون توافق با خریدار سفارش را لغو کند و در صورت لغو، بیت‌نت مارکت مجاز به کسر کارمزد خود و هم‌چنین خسارت احتمالی به بیت‌نت مارکت یا خریدار از تراز فروشنده و اعمال مقررات خود مطابق دستورالعمل خواهد بود.
    <br>
    <br>
    (110) در صورت درخواست تأخیر در آماده‌سازی و ارسال سفارش توسط فروشنده، طبق توافق فروشنده و خریدار از راه‌های ارتباطی که در بیت‌نت مارکت برقرار است عمل می‌شود و در صورت عدم توافق و درخواست بازگردان وجه از سوی خریدار، پس از داوری و تأیید بیت‌نت مارکت، مبلغ سفارش طبق مقررات بیت‌نت مارکت به خریدار بازگردانده می‌شود.
    <br>
    <br>
    (111) در صورت انصراف خریدار از کل سفارش (همه محصولات سبد خرید) و قبل از ارسال آن از مبدأ توسط فروشنده، لازم است خریدار انصراف خود را از طریق راه‌های ارتباطی که در بیت‌نت مارکت برقرار است به اطلاع فروشنده و هم‌چنین بیت‌نت مارکت رسانده و نسبت به آن توافق طرفینی صورت گیرد تا وجه سفارش، طبق مقررات بیت‌نت مارکت به خریدار بازگردانده شود.
    <br>
    <br>
    (112) در صورتی که خرید از چند فروشگاه صورت گرفته باشد و خریدار درخواست لغو کل سفارش یا بخشی از آن را اعلام کند و توافق طرفینی با فروشنده یا فروشندگان انجام شده باشد، نسبت به آن بخشی از سفارش که از مبدأ ارسال نشده است، مطابق دو ماده پیشین عمل می‌شود و نسبت به آن قسمت از سفارش که ارسال شده است، طبق بند لغو سفارش پس از ارسال محصول از مبدأ عمل می‌گردد.
    <br>
    <br>
    (113) انصراف خریدار از سفارش، حتی قبل از ارسال محصول از مبدأ، نسبت به محصولات غیر مشمول حق انصراف قانونی و در بازه زمانی خرید مواد اولیه محصول و یا محصولاتی که برای شخص خاصی سفارشی‌سازی شده‌اند پذیرفته نیست؛ مگر با رضایت فروشنده و توافق درباره هزینه‌ها.

    - **تبصره 1**: دستورالعمل بیت‌نت مارکت در خصوص کالای سفارشی را در این لینک بخوانید.
    ::
    ::CollapseSimple
    ##### 5.2.2. لغو سفارش پس از ارسال محصول از مبدأ
    #detail
    (114) حق انصراف خریدار پس از ارسال محصول توسط فروشنده، طبق شرایط این قرارداد و الزامات قانونی قوانین کشور پذیرفته می‌شود. برخی از الزامات قانونی در زمان تدوین این قرارداد از این قرارند:
    الف. حق انصراف فقط برای مصرف‌کننده است و مصرف‌کننده هر شخصی است که به منظوری جز تجارت یا‌ شغل حرفه‌ای خرید می‌کند.
    ب. در موارد مشمول حق انصراف، مصرف‌کننده فقط تا ۷ روز کاری فرصت دارد از حق خود استفاده کند و پس از گذشت 7 روز کاری حقی نخواهد داشت.
    ج. تاریخ شروع حق انصراف برای کالا، از تاریخ تسلیم و تحویل گرفتن، و برای خدمات، از روز ثبت سفارش است.
    د. طبق قوانین تجارت الکترونیک ایران، هزینه مرجوعی کالا بر عهده خریدار است.
    - **تبصره 1**: در مواردی که خطا از جانب فروشنده باشد هزینه مرجوعی با خود ایشان و مواردی که مشتری بر حسب سلیقه، درخواست مرجوعی دارد، مشتری موظف به پرداخت هزینه مرجوعی و هزینه‌ی ارسال اولیه می‌باشد.
    - **تبصره 2**: درصورتی‌که خریدار در خرید خود آدرس اشتباه وارد کند و یا در زمان تحویل کالا حضور نداشته باشد، هزینه‌ی مرجوعی و هزینه‌ی ارسال اولیه با ایشان است و بیت‌نت مارکت مجاز به کسر آن خواهد بود.
    - **تبصره 3**: فروشنده ملزم است اطلاعاتی همچون آدرس خود را به درستی در حساب کاربری فروشگاه وارد کند. در مواردی که کالا به هر دلیلی از سوی مشتری به آدرس ثبت شده روی فروشگاه مرجوع شود و آدرس اشتباه باشد، تمام مسئولیت با فروشنده خواهد بود.
    - **تبصره 4**: لغو سفارش و مرجوعی به دلیل وجود عیب، ضرر یا فریب، منحصر به بازه 7 روزه پس از تحویل بوده و پس از آن صرفا امکان دریافت خسارت با نظر مستقیم کارشناس بیت‌نت مارکت وجود دارد.
    - **تبصره 5**: در زمان نوسانات شدید قیمت کالا در بازار، لغو سفارش منوط به توافق طرفین است. در غیر این صورت، اگر از این طریق ضرری به یکی از طرفین وارد شود (کاهش قیمت بازار باعث خسارت به فروشنده و یا افزایش قیمت باعث خسارت به خریدار می‌شود)، با نظر کارشناس بیت‌نت مارکت این مبلغ از حساب لغوکننده سفارش کسر و به زیان‌دیده پرداخت می‌گردد.
    تبصره 6: حق انصراف خریدار (7 روز کاری) از تاریخ تحویل سفارش به خریدار محاسبه میگردد که از طریق بارکد مرسوله پستی قابل رهگیری است. در مورد مرسوله های غیرپستی، فروشنده موظف است علاوه بر ثبت به موقع مشخصات و زمان ارسال، زمان تحویل مرسوله به خریدار را نیز به موقع ثبت کند، در غیر اینصورت مسئولیت مشکلات آتی در مورد حق انصراف خریدار و مرجوع سفارش با فروشنده است.

    (115) برخی از کالاها و خدمات مشمول حق انصراف نیستند؛ از جمله:
    1. کالا یا خدماتی که قیمت آن‌ها توسط نوسانات بازارهای مالی تعیین می‌شود و خارج از اختیار تأمین‌کننده است.
    2. کالاهای ساخته‌شده با مشخصات فردی مصرف‌کننده که به طور واضح جنبه شخصی دارند یا این که به دلیل طبیعت آن‌ها نمی‌توانند بازپس داده شوند و یا این که به سرعت قابلیت فساد و خرابی دارند.
    3. نوارهای صوتی و تصویری و نرم‌افزارهای رایانه‌ای بسته‌بندی‌شده که به وسیله مصرف‌کننده باز شده باشند.
    4. روزنامه، نشریه و مجلات مطابق تعریف قانون مطبوعات.
    5. خدماتی که با توافق مصرف‌کننده ارائه آن قبل از پایان هفت روز کاری شروع شده باشد.
    6. خدمات تحویل مواد غذایی یا سایر کالاهایی که مصرف روزانه دارند.
    7. خدمات مالی شامل سرمایه‌گذاری، بیمه‌ای و خدمات مؤسسات مالی و اعتباری.

    (116) لغو سفارشات مربوط به محصولات برخی دسته‌بندی‌ها (مگر در مواردی که محصول مطابق سفارش نباشد یا معیوب باشد) به دلیل شرایط خاص حاکم بر آن‌ها، در صورت باز شدن بسته‌بندی و استفاده از آن‌ها، امکان‌پذیر نیست. توضیحات کامل‌تر را در صفحه سوالات مشتریان، سربرگ مشکل و مرجوعی بخوانید.
    <br>
    <br>
    (117) طبق قانون در هر معامله از راه دور مصرف کننده باید حداقل هفت روز کاری پس از دریافت کالا، وقت برای انصراف (حق انصراف) از قبول خود بدون تحمل جریمه و یا ارائه دلیل داشته باشد. بیت‌نت مارکت در راستای ایجاد رضایت بیشتر و ارتقای خدمات‌رسانی به کاربران در دسته‌ی کالای دیجیتال یا الکترونیک و لوازم برقی قواعدی تنظیم کرده است:
    در دسته کالای دیجیتال یا الکترونیک و لوازم برقی، خریدار حداکثر 48 ساعت غیرکاری پس از دریافت کالا فرصت برای آزمایش و حصول اطمینان از سلامت ظاهری و فنی آن را دارد. پس از این زمان امکان استفاده از حق لغو با دلیل عیب یا ضرر وجود نداشته و در صورت اثبات وجود اشکال پیش از ارسال، جبران خسارت آن برعهده فروشنده خواهد بود.
    - **تبصره 1**: این ماده شامل ثبت مشکل با دلیل مغایرت نمی‌شود.
    - **تبصره 2**: در تمامی دسته‌های کالایی، خریدار مکلف است بلافاصله حین دریافت کالا از کالارسان و در مقابل وی اقدام به بازگشایی کالای خریداری شده از بسته یا پاکت و غیره نماید. در صورت تخلف کالارسان و یا تحویل کالا به غیر، مطابق قوانین، پیگیری از مرکز حمل و نقل مربوطه بر عهده خریدار خواهد بود.

    (118) شرایط مرجوع کردن کالا: کالایی که خریدار قصد بازگرداندن آن را دارد، باید با تمامی اقلام همراه مانند کارت گارانتی، بیمه و… در جعبه قرار گیرد و آسیب، پارگی، شکستگی و نوشته و برچسب اضافی بر روی کالا و جعبه آن، غیرقابل قبول است.
    - **تبصره 1**: اگر طبیعت محصولات مواد غذایی و خوراکی به نحوی باشد که در صورت عدم استفاده به محض تحویل کالا یا با توجه به مدت زمان بازپس‌فرستادن کالا و شرایط حاکم بر آن دچار فساد یا خرابی می‌شوند، قابل پس فرستادن نخواهند بود. دو حالت عدم تطابق محصول ارسالی با سفارش یا فاسد بودن کالا از این تبصره مستثنی هستند.

    (119) خریدار برای استفاده از حق انصراف، لازم است در فرصت 7 روز کاری درخواست انصراف خود را از طریق صفحه «پیگیری سفارش» یا تماس با پشتیبانی ثبت کند تا بیت‌نت مارکت برای بازگردندان محصول به فروشنده و وجه به خریدار اقدام کند.
    - **تبصره 1**: هرگونه اشتباه در ارسال شماره کارت توسط خریدار برای بازگرداندن وجه به وی، متوجه خریدار است و بیت‌نت مارکت مسئولیتی در این مورد ندارد.
    - **تبصره 1**: بازگرداندن مبلغ سفارش به آدرس کیف رمزارزی که خرید از آن انجام گرفته خواهد بود، خریدار موظف است از آدرس کیف رمزارزی خرید کند که متعلق به خود او باشد یا در دسترس وی باشد و بتواند وجوه واریزی را دریافت کرده و استیفا کند. هیچ‌گونه اعتراض در مورد عدم دسترسی به آدرس کیف رمزارز از سوی اشخاص مسموع نخواهد بود و مسئولیت اتفاقات احتمالی آتی با خریدار است.
    - **تبصره 2**: در بیت‌نت مارکت، مبالغ دریافتی از خریدار به صورت تتر نگهداری می‌شود. هر چیزی که مطابق با قوانین بیت‌نت مارکت باید به او بازگردانده شود، بر اساس مقدار تتری که در زمان ثبت سفارش دریافت شده محاسبه میشود. بیت‌نت مارکت مسئولیتی در قبال تغییرات نرخ تتر ندارد و خریدار با آگاهی از این موضوع از خدمات بیت‌نت مارکت استفاده می‌کند.

    (120) در صورت عدم مطابقت محصول تحویل گرفته شده با سفارش یا وجود عیب و مشکلی که روی ارزش مالی یا رغبت به خرید آن تأثیر دارد، خریدار فقط تا 7 روز کاری پس از تحویل کالا فرصت دارد وجود مشکل و درخواست پیگیری خود را ثبت کند تا بیت‌نت مارکت برای وضعیت پیش‌آمده تعیین تکلیف و اقدام کند.
    <br>
    <br>
    (121) در مواردی که خریدار می‌خواهد از حق انصراف قانونی استفاده کند، لازم است آن محصول را به صورت امانت و بدون مخدوش کردن یا تغییر دادن بسته‌بندی‌ اولیه فروشنده و بسته‌بندی ارسال (مانند کارتن پستی)، تا زمان حل و فصل موضوع و بازگرداندن آن‌ها نزد خود نگهداری کند.
    - **تبصره 1**: امکان مرجوعی کالا با دلیل «حق انصراف از خرید» تنها در صورت حفظ شرایط اولیه ارسال کالا مانند پلمب وجود دارد.

    (122) اثبات وجود هر نوع مشکل در کالا بر عهده مدعی آن است و حقوق ناشی از آن صرفا پس از اثبات این موارد قابل پیگیری از سوی بیت‌نت مارکت است. بنابراین بهتر است تحویل گیرنده محصول، پیش و پس از بازگشایی بسته‌بندی، از آن تصویر و ویدئوی کافی تهیه نماید.
    <br>
    <br>
    (123) در مواردی که کاربر می‌خواهد وجود مشکل یا عیبی را ثبت کند، لازم است آن محصول را تا زمان حل و فصل موضوع یا بازگرداندن آن نزد خود به امانت نگهداری کند.
    - **تبصره 1**: در موارد دارای ضمانت‌نامه معتبر، سازمان ضمانت‌کننده مرجع اصلی پیگیری‌ها، خسارات و مرجوعی خواهد بود.
    - **تبصره 2**: در موارد مرجوعی کالای بدون ضمانت، خسارات احتمالی ناشی از باز شدن پلمب کارخانه‌ای محصول یا استفاده از آن برای آزمایش اولیه، بر عهده فروشنده است. تشخیص خسارت با کارشناس بیت‌نت مارکت خواهد بود.
    - **تبصره 3**: در صورت معلوم شدن عیب یا مشکل اولیه محصول پس از استفاده غیرآزمایشی از محصول، امکان مرجوعی وجود نداشته و تنها خسارت ناشی از عیب یا مشکل اولیه قابل مطالبه از سوی خریدار است.
    - **تبصره 4**: در موارد تلف شدن محصول پیش از تحویل که فروشنده مقصر آن نیست، معامله لغو و وجه آن به خریدار عودت می‌شود. اما در صورت احراز کوتاهی فروشنده، در صورت تمایل مشتری به ارسال مجدد کالا، امکان لغو نبوده و فروشنده ملزم به تأمین و ارسال مجدد کالاست. در موارد تخطی فروشنده، بیت‌نت مارکت مجاز به اعمال مقررات خود مطابق دستورالعمل «برخورد با متخلف» است. این تبصره شامل کالاهای سفارشی و در دست تهیه نمی‌شود.

    (124) در صورتی که خریدار تا ۷ روز کاری برای محصولات مشمول قانون انصراف قانونی یا ۷ روز کاری برای محصولات غیر مشمول حق انصراف قانونی، عدم وصول محصول یا عدم رضایت خود یا وجود مشکلی را ثبت نکند، رضایت خریدار به صورت خودکار برای سفارش ثبت می‌گردد و پس از آن امکان انصراف و اعلام مشکل وجود نخواهد داشت.
    <br>
    <br>
    (125) مشکلات و بازگرداندن محصولاتی که شرایطی برای استفاده و گارانتی یا خدمات پس از فروش دارند، مانند رایانه، گوشی همراه، لوازم خانگی و دیگر محصولات دیجیتال یا الکترونیک و لوازم برقی که برخی از آنها باید توسط نمایندگی نصب شود، طبق توافق و قرارداد فروشنده و خریدار خواهد بود و بیت‌نت مارکت مسئولیتی در قبال آنها ندارد.
    <br>
    <br>
    (126) در صورتی که بیت‌نت مارکت تشخیص دهد عدم رضایت مشتری به جهت تقصیر یا کوتاهی و سهل‌انگاری فروشنده بوده است و فروشنده هیچ‌ گونه همکاری برای حل مشکل نکند، معامله به صورت یک طرفه فسخ و محصول یا محصولات طبق نشانی ارسال‌شده یا ثبت‌شده در حساب کاربری فروشنده بازگردانده می‌شود و بیت‌نت مارکت مجاز به کسر هزینه بازگرداندن محصول از حساب فروشنده و اعمال مقررات خود در این زمینه است.
    - **تبصره 1**: در صورتی که مشتری بخواهد محصول را برای فروشنده پس بفرستد، باید با روش‌هایی که بیت‌نت مارکت تعیین میکند محصولات را مرجوع کند و اگر مشتری بخواهد با روش‌های دیگری این کار را انجام دهد، علاوه بر آن‌که مسئولیت سلامت کالا بر عهده مشتری خواهد بود، هزینه مازاد بر هزینه‌ روش‌های ارسال مصوب محصول نیز بر عهده اوست.

    (127) در سایر موارد پیش‌بینی‌نشده برای لغو سفارش یا بازگرداندن محصول، طبق توافق فروشنده و خریدار یا آیین‌نامه‌های اجرایی بیت‌نت مارکت عمل خواهد شد و هرگونه اقدام تحت اشراف و بر اساس تشخیص تیم حل اختلاف بیت‌نت مارکت صورت خواهد پذیرفت.
    <br>
    <br>
    (128) در سفارشاتی که کالا هنگام تأیید سفارش، موجود نبوده و پس از آن ساخته یا تهیه و ارسال خواهد شد، فروشنده موظف است هنگام افزودن محصول با استفاده از ابزارهای پیش‌بینی شده در بیت‌نت مارکت این موضوع را به اطلاع خریدار برساند.
    - **تبصره 1**: اعلام موجودی کاذب و فقدان کالا نزد فروشنده، غیرمجاز بوده و در صورت احراز، بیت‌نت مارکت طبق دستورالعمل «برخورد با متخلف» رفتار خواهد کرد.
    - **تبصره 2**: در این دسته از سفارشات، خریدار مجاز به پیش‌فروش محصول به غیر، پیش از زمان اعلام شده تحویل کالا نبوده و تبعات آن به عهده اوست.
    - **تبصره 3**: ادعای خسارت بابت تأخیر تحویل محصول و یا مرجوعی کالا پیش از تحویل در این دسته از سفارشات منتفی است.
    - **تبصره 4**: در این نوع کالاها امکان فسخ معامله یا دریافت خسارت تنها با توافق طرفین امکان پذیر بوده و در صورت عدم توافق، مرجوعی کالا به معنای ارسال مجدد کالای بدون مشکل است.
    <br>
    <br>
    (129) در محصولاتی هم‌چون سنگ‌های تزئینی و قیمتی که دارای ویژگی‌های منحصربفرد و مؤثر در رغبت خریدار بوده و محصول ارسالی عیناً مطابق تصویر و توضیحات درج شده نیست، فروشنده موظف به ارسال تصویر از خود محصول قبل از ارسال آن و دریافت تأیید خریدار است. در غیر این‌صورت، بیت‌نت مارکت مجاز به فسخ معامله و عودت وجه به خریدار بوده و حق اعتراضی برای فروشنده نسبت به هزینه ارسال و مرجوعی وجود ندارد.
    ::
  ::
::

::CollapseSimple
### 6. شرایط خاتمه قرارداد
#detail
(130) پایان دادن به قرارداد استفاده از خدمات بیت‌نت مارکت به شش صورت اتفاق می‌افتد:

1. تخلف کاربر و حذف کامل حساب کاربری، بر اساس تخلفاتی که در مفاد این قرارداد آمده است.
2. درخواست کتبی کاربر و موافقت بیت‌نت مارکت برای خاتمه کامل قرارداد.
3. فوت یا اثبات عدم اهلیت کاربر از زمان اطلاع بیت‌نت مارکت.
4. استفاده بیت‌نت مارکت از حق مالکیت خود برای فسخ یک‌طرفه قرارداد و مسدود کردن یا حذف حساب کاربری بر اساس مواد این قرارداد.
5. احکام صادره از مراجع قانونی و قضایی مبنی بر خاتمه رابطه قراردادی.
6. برخی مسائل به صورت موردی، به نحوی که تیم حل اختلاف بیت‌نت مارکت تشخیص دهد کاربر نمی‌تواند به کاربری خود ادامه دهد و حساب کاربری او باید حذف گردد.
- **تبصره 1**: حذف حساب کاربری باعث نخواهد شد که اطلاعات اشخاص نزد بیت‌نت مارکت و تعهدات نسبت به بیت‌نت مارکت یا مشتریان یا اشخاص ثالث از بین برود.

(132) پس از خاتمه قرارداد و فسخ آن، هر گونه محتوای کاربر در بیت‌نت مارکت و پیش از پایان قرارداد، تا زمانی که بیت‌نت مارکت تشخیص دهد، برای خود بیت‌نت مارکت قابل‌ دسترسی خواهد بود.
<br>
<br>
(133) پایان دادن به قرارداد یا فسخ آن به هر شکل، مانع از لزوم پرداخت صورت‌حساب‌های پرداخت‌ نشده کاربر و بیت‌نت مارکت و صفر شدن تراز کاربران نخواهد بود. همچنین سفارش‌‏های ثبت شده قبل از خاتمه قرارداد، معتبر و الزام‌آور است؛ مگر این که میان بیت‌نت مارکت و کاربران (فروشنده و مشتری) توافق جدیدی صورت گیرد.
<br>
<br>
(134) در صورت تخلف فروشنده نسبت به انجام تعهدات پیش از پایان قرارداد و توافقات صورت‌ گرفته، حق پیگیری قانونی برای خریداران و بیت‌نت مارکت محفوظ است و بیت‌نت مارکت می‌تواند مطالبات و هزینه‌های خود و خریداران را به هر نحو ممکن وصول کند؛ مانند کسر از طلب فروشنده از بیت‌نت مارکت‌.
::

::CollapseSimple
### 7. مرجع تفسیر قرارداد و حل اختلاف
#detail
(135) واحد حقوقی بیت‌نت مارکت، مرجع تفسیر مفاد این قرارداد و تمامی ملحقات آن و اسناد مرتبط دیگر با این سند است و واحد حل اختلاف، مرجع رسیدگی به هر نوع اختلاف میان کاربران با بیت‌نت مارکت یا کاربران با یکدیگر در حوزه خدمات و اسناد بیت‌نت مارکت است.
- **تبصره 1**: تفسیرات و نظرات تیم حقوقی بیت‌نت مارکت قاطع و مانع خواهد بود و این صلاحیت به صورت منحصر در اختیار آنهاست.
- **تبصره 2**: در صورت لزوم، تیم حقوقی بیت‌نت مارکت نیز به حل اختلافات اقدام خواهد نمود. لزوم یاد شده با نظر واحد حل اختلاف تامین خواهد شد.

(136) بیت‌نت مارکت تا حد امکان از دخالت مستقیم خود در روابط فروشنده و خریدار خودداری می‌کند تا بازار اجتماعی بیت‌نت مارکت بر اساس ارتباط طرفینی کاربران و تاکید بر بازارگاه بودن بیت‌نت مارکت پیش رود؛ اما در صورت بروز هر گونه اختلاف میان کاربران و عدم توافق میان آنها، بیت‌نت مارکت در مقام مرجع حل اختلاف، می‌تواند اشخاصی را به نمایندگی از طرفین و به منظور داوری معرفی کند تا بر اساس: اولا، دلایل و مدارک و مفاد این سند، دوما، قوانین کشور و سوما، عدل و انصاف، به اختلافات رسیدگی و رأی مربوطه را صادر کنند. در این موارد، داوری مستقیم بیت‌نت مارکت یا پس از اخذ رأی مشورتی داوران، معتبر، قطعی و برای طرفین لازم‌الاجراست.
<br>
<br>
(137) هر اختلافی میان کاربران و بیت‌نت مارکت، ابتدا از طریق مذاکره در فضایی دوستانه و با حسن نیت کامل رسیدگی و حل‌و‌فصل خواهد شد و در صورت عدم حصول نتیجه، مسئله مطابق مفاد این سند و اسناد و مدارک مربوط به اختلاف پیش‌آمده، حداکثر ظرف مدت چهار ماه توسط داور یا داوران معرفی‌شده از سوی بیت‌نت مارکت رسیدگی خواهد شد. حکم این داور یا داوران، معتبر، قطعی و برای طرفین لازم‌الاجراست.
<br>
<br>
(138) در تمامی مواد این قرارداد که بیت‌نت مارکت خود را «مجاز» دانسته است، این اجازه تحت عنوان وکالت از طرفین اخذ شده است.
::

::CollapseSimple
### 8. درباره قرارداد
#detail
(139) استفاده کاربران از پلتفرم بیت‌نت مارکت، اعم از فروشنده و خریدار، به‌منزله تأیید این قرارداد است.
<br>
<br>
(140) این دستورالعمل در 140 ماده تدوین شده و هرگونه تغییر در مفاد این قرارداد، بر اساس ماده (6) قرارداد، اطلاع‌رسانی خواهد شد و ادامه فعالیت کاربران در بیت‌نت مارکت به‌منزله پذیرش تغییرات است.
::