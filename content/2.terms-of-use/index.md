---
title: شرایط و مقررات مارکت
description: "سند قوانین و شرایط استفاده از بازار اجتماعی بیت نت مارکت"
navigation: /terms-of-use
icon: solar:ruler-outline
---

# قوانین و شرایط استفاده از بیت نت مارکت

## 1. طرفین قرارداد

### 1.1. طرف اول قرارداد

(1) این قرارداد بر اساس ماده ۱۰ قانون مدنی و به صورت دوجانبه و مطابق مفاد و شرایط این سند، میان طرفین آن منعقد می‌شود.  
طرف اول قرارداد پلتفرم بازار الکترونیکی بیت نت مارکت (به نشانی اینترنتی bitnetmarket.com) و تمامی سرویس‌ها، ابزارها، اپلیکیشن‌ها و سایر وب‌سایت‌ها و دامنه‌ها و نشان‌های تجاری وابسته به آن است که از این پس در این سند «بیت نت مارکت» نامیده می‌شود.

*تبصره 1*: بیت نت مارکت یک پلتفرم بازار الکترونیکی است نه فروشگاه اینترنتی و نقش ایجاد زیرساخت مناسب برای تعامل میان تأمین‌کنندگان و مصرف‌کنندگان بیرونی محصول (کالا) را در چارچوب و قواعد این قرارداد برعهده دارد. به عبارت دیگر، بیت نت مارکت به شکل یک واسطه میان مشتریان و عرضه‌کنندگان کالا فعالیت می‌کند بدون آن‌که خود طرف معاملات یا توابع معاملات میان آنان قرار گیرد و صرفا خدمات بازاریابی و خرید و فروش الکترونیکی امن را فراهم می‌کند.

### 1.2. طرف دوم قرارداد

(2) تمام اشخاصی که طبق تعریف و مفاد این سند، در بیت نت مارکت ثبت‌نام و یا از خدمات آن (موضوع قرارداد) استفاده می‌کنند که از این پس در این سند حسب مورد «کاربر/کاربران»، «فروشنده/فروشندگان» یا «مشتری/خریدار/خریداران» خوانده می‌شوند.

### 1.3. تعاریف

(3) در قرارداد حاضر، اصطلاحات زیر در معانی مذکور در این ماده به‌کار رفته‌اند. کلماتی که تعریف نشده‌اند، توسط مرجع تفسیر در این قرارداد تفسیر می‌شوند.
- **الف. کاربر**: هر شخصی که وارد بیت نت مارکت می‌شود، کاربر بیت نت مارکت است و ملزم به رعایت مقررات این قرارداد است.
- **ب. فروشنده**: هر شخصی که وارد بیت نت مارکت می‌شود و با درج اطلاعات لازم، در بیت نت مارکت محیطی مجازی برای فروش محصولات خود ایجاد می‌کند، فروشنده نامیده می‌شود.
- **ج. بیت نت مارکت**: سایت بیت نت مارکت به نشانی bitnetmarket.com، اپلیکیشن «بیت نت مارکت» و تمامی ملحقات آن‌ها به صورت کلی «بیت نت مارکت» نام دارد و در این سند به صورت کلی از آن‌ها با عنوان «بیت نت مارکت» یاد می‌شود.
- **د. تراز**: به وضعیت مالی فروشنده، «تراز» گفته می‌شود که در قسمت پنل مدیریت فروشنده، گزینه تسویه حساب و امور مالی قابل مشاهده است.

## 2. موضوع قرارداد

(2) موضوع این قرارداد تعیین شرایط و قوانین استفاده از خدمات بیت نت مارکت است که کاربران و فروشندگان ملزم به رعایت آن هستند.