---
title: افزایش فروش
navigation: /getting-started/seller/increase-sales
icon: fluent:arrow-growth-20-filled
---

:IncreaseSales
<br>

::collapse
---
id: '1'
---
### چطوری محصول به غرفه‌م اضافه کنم؟
#description
بعد از وارد کردن اطلاعات مورد نیاز برای راه اندازی غرفه، نوبت به اضافه کردن محصولات‌تان است. در اپ “غرفه من” از نوار پایین صفحه گزینه «محصولات» را انتخاب کنید. با باز شدن صفحه‌ی جدید روی دایره آبی رنگ + کلیک کنید.

  ::ReadDetails
  #details
    <br>

    ::steps
      ### مرحله اول

      اپ «غرفه من» را باز کن.

      ### مرحله دوم

      از نوار پایین، گزینه «محصولات» و سپس «اضافه کردن محصول» رو انتخاب کن.

      ### مرحله سوم

      اطلاعات خواسته شده را کامل کن. پر کردن اونهایی که ستاره قرمز رنگ دارن الزامی هستن؛ مثل: نام و دسته‌بندی، تصاویر و ویدئو، وزن، قیمت، موجودی و اطلاعات ارسال.
      توصیه میشه که قسمت‌های اختیاری رو هم پر کنی. همچنین چون عکس محصولی توی فروشش خیلی تأثیر داره، حتماً برای هر محصول چند تا عکس باکیفیت بارگذاری کن.

      
      #### ویدئوی این آموزش را در زیر ببینید:
    ::
  ::
::

::collapse
---
id: '2'
---
###  برای محصولم چه دسته‌بندی و نامی انتخاب کنم؟
#description
نام محصول اولین چیزی است که مشتری از محصول شما می‌خواند. مهم است نام محصول را به گونه‌ای انتخاب کنید که گویا باشد و معرف درست محصول شما باشد. همینطور نام محصول در جستجوی سایت یا جستجو در گوگل خیلی مهم است و موتورهای جستجو توجه ویژ‌ه‌ای به آن دارند. بنابراین نام محصول، از مهم‌ترین موارد برای دیده شدن بهتر محصولات‌تان است که با رعایت نکات ابتدایی می‌توانید احتمال فروش محصولات‌تان را افزایش دهید.
<br>
  
  ::ReadDetails
  #details
  ### برای محصولم چه نامی انتخاب کنم؟

  برای نام محصول تا ۱۲۰ کاراکتر جا داری ولی این خیلی مهم که چطوری از اون استفاده کنی. با رعایت چند نکته ساده ولی مهم که این جا بهت می‌گیم، می‌تونی نام بهتری برای محصولت بذاری:
  <br>

  1. برای نام محصول اول به نوع یا ماهیت اصلی اون اشاره کن و بعد برو سراغ مدل، طرح و ویژگی‌هاش. مثال: کفش مردانه چرم مدل اسپرت مخصوص مهمانی.

  2. اسم محصول فارسی باشه و اگر به نام انگلیسی نیازه بعد از اسم فارسی بیاد.

  3. اسم محصول کامل باشه؛ یعنی بدون کمک تصویر، محصول رو کاملاً معرفی کنه. مثال:

  - کتاب ققنوس اثر مسعود رضایی سایز جیبی (۲ جلدی)

  - عروسک دستباف روسی طرح دخترموفرفری

  - عسل طبیعی آویشن (۱ کیلوگرم)

  - جعبه چوبی منبت کاری شده

  4. فقط از حروف و عدد و پرانتز استفاده بشه نه از علائم ریاضی، نشانه‌گذاری‌های ویرایشی (مثل نقطه، ویرگول، نقطه‌ویرگول)، نمادها و ایموجی‌ها.

  5. در مورد مواد غذایی، وزن حتماً در ادامه اسم محصول باشه؛ مثال:

  - روغن ارده کنجد (۱ لیتری)

  - رب گوجه فرنگی خانگی (نیم کیلوگرمی)

  - چیپس سیب خشک اسلایسی (۲ کیلوگرمی)

  6. در مورد محصولات خانگی، محلی، دست‌بافت و دست‌ساز، بهتره همین کلمات (خانگی، محلی، دست‌بافت و دست‌ساز) به اسم محصول اضافه بشه.

  7. در مورد محصولات با فروش عمده حتماً از کلمه «عمده» در اسم محصول استفاده بشه؛ مثال: روغن ارده کنجد ۱ لیتری عمده (کارتن ۲۴ عددی)

  8. به‌ هیچ‌ وجه واژه‌های با تعریف پزشکی مثل دارو، درمان، شفا، قرص، کپسول استفاده نشن.

  9. در مورد گیاهان دارویی به جای کلمه «دارو» از عبارت «ترکیب گیاهی» و مانند اون استفاده بشه.

  10. اگه محصول شما یه محصول طبیعی، سالم و بدون مواد افزودنیه یا در تولیدش از کودهای شیمیایی استفاده نشده، برای اسم چنین محصولی فقط در صورتی از کلمه «ارگانیک» استفاده کن که محصولت گواهی‌نامه ارگانیک رو از «انجمن ارگانیک ایران» داشته باشه. در غیر این صورت خوبه از کلمه‌هایی مثل «طبیعی» و «سالم» استفاده کنی.

  11. برای محصولات چند عددی، از کلمه «پک» یا «مجموعه» (بویژه در محصولات فرهنگی مثل کتاب) یا «سِت» (مخصوصاً در محصولات مد و پوشاک و زیورآلات) استفاده کن؛ مثال:

  - جاکلیدی دست‌ساز نمدی (پک ۴ عددی)

  - روغن زیتون ۱ لیتری (مجموعه ۲ عددی)

  - سبزی خشک جعفری ۵۰۰ گرمی (پک ۱۰ عددی)

  - کتاب سیاه‌بیشه اثر سعید رستمی (مجموعه ۲ جلدی)

  - دفتر نقاشی ۱۰۰ برگ (مجموعه ۵ عددی)

  - ست ۲ عددی دستبند دختر و پسر طرح خورشید

  #### خواندن این دو مطلب مجله باسلام را هم از دست نده:
  :read-more{title="اهمیت فوق‌العاده نام محصول در فروش آن" to="/"}
  :read-more{title="چک لیست نام محصول" to="/"}
  ::
::

::collapse
---
id: '3'
---
### حساب بانکیم رو چطور وارد غرفه‌م کنم؟
#description
شماره شبا در صورتی تایید می‌شه که با شماره حساب، کد ملی و شماره همراه همخوانی داشته باشه و همه‌شون متعلق به غرفه‌دار که غرفه رو ساخته باشند.
::